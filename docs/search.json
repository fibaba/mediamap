[
  {
    "objectID": "index.html",
    "href": "index.html",
    "title": "מפת התקשורת בישראל ובעולם",
    "section": "",
    "text": "הקדמה\nזוהי המהדורה הדיגיטלית של החוברות שהיוו את חומר הלימוד בקורס מפת התקשורת בישראל ובעולם בשנת תשפ״ה (2024-2025). החומר מוצג כאן באופן חופשי ונגיש, במטרה לסייע לסטודנטים ולכל המתעניינים להבין את הנושאים המרכזיים בקורס ולהעמיק בהם.",
    "crumbs": [
      "הקדמה"
    ]
  },
  {
    "objectID": "index.html#יחידות-חסרות",
    "href": "index.html#יחידות-חסרות",
    "title": "מפת התקשורת בישראל ובעולם",
    "section": "יחידות חסרות",
    "text": "יחידות חסרות\nנכון לעכשיו, אין צפי להשלתמן של יחידה 7 העוסקת בהוצאה לאור ויחידה 13 העוסקת ברשתות חברתיות חסרות. ייתכן כי יחידות אלו לא יושלמו. הקורס צפוי לעבור איחוד עם קורס אחר, לכן מרבית המשאבים והמאמצים מופנים כיום לפיתוח הקורס המאוחד החדש.",
    "crumbs": [
      "הקדמה"
    ]
  },
  {
    "objectID": "index.html#על-המחבר",
    "href": "index.html#על-המחבר",
    "title": "מפת התקשורת בישראל ובעולם",
    "section": "על המחבר",
    "text": "על המחבר\nמהדורה זו של הקורס חוברה בשנת תשפ”ד על ידי מר בר פישמן, דוקטורנט וחבר סגל במחלקה לתקשורת באוניברסיטת בן-גוריון בנגב, כחלק מעדכון וארגון מחדש של חומרי הקורס.\n\n\nלתיקונים או פניות הנוגעות לתוכן ניתן לפנות אל המחבר.",
    "crumbs": [
      "הקדמה"
    ]
  },
  {
    "objectID": "index.html#הבהרה",
    "href": "index.html#הבהרה",
    "title": "מפת התקשורת בישראל ובעולם",
    "section": "הבהרה",
    "text": "הבהרה\nמטרת החומר איננה להחליף את המרצה, את ההרצאות או את חומרי הלימוד המעודכנים של שנת הלימודים הנוכחית, אלא לשמש כמקור עזר נוסף המספק סקירה רחבה ומשלים את ההבנה של נושאי הקורס. החומר מיועד לשימוש אישי בלבד ואינו מהווה תחליף ללמידה פעילה במסגרת הקורס.",
    "crumbs": [
      "הקדמה"
    ]
  },
  {
    "objectID": "unit1.html",
    "href": "unit1.html",
    "title": "1  מבוא",
    "section": "",
    "text": "1.1 תמצית\nכתיבה ועריכה מדעית: מר בר פישמן (barfi@post.bgu.ac.il)\nברוכות הבאות וברוכים הבאים למסע בעולם התקשורת העכשווי במסגרת הקורס מפת התקשורת בישראל ובעולם. ביחידה זו נבין דברים עמוקים על הסיפור הכלכלי של מוצרים כמו סרטי קולנוע או חדשות ועל כלים ראשוניים שיכולים להפוך אותנו לצרכניות וצרכנים נבונים של אלה.",
    "crumbs": [
      "<span class='chapter-number'>1</span>  <span class='chapter-title'>מבוא</span>"
    ]
  },
  {
    "objectID": "unit1.html#החדשות-כסחורה",
    "href": "unit1.html#החדשות-כסחורה",
    "title": "1  מבוא",
    "section": "1.2 החדשות כסחורה",
    "text": "1.2 החדשות כסחורה\nהחוקר ג׳ון מקמנוס (McManus, 1992) טען במאמרו כי חדשות הן סחורת אמון – כלומר, מוצר שהצרכן לא יכול להעריך את איכותו לא לפני הצריכה, לא במהלכה ולרוב גם לא אחריה. בניגוד לסוגי סחורות אחרות, שבהן ניתן לבדוק פגמים או לאמוד את ערכן, החדשות תלויות במקורות, בהקשר ובהבנה המוקדמת של הצרכן. מאפיינים אלה הופכים אותן לחשופות במיוחד להטיות, מניפולציות ואינטרסים חיצוניים.\n\n1.2.1 סחורות בדיקה\nבסחורות בדיקה, הצרכן יכול להעריך את טיבן עוד לפני השימוש, לרוב באמצעות הסתכלות, מישוש או ריח. מוצרים כמו ירקות, צמיגים ובשמים מאפשרים לצרכן לבחון מאפיינים חיצוניים כמו טריות, איכות החומר או הניחוח לפני הקנייה, מה שמקטין את חוסר הוודאות לגבי טיבם.\n\n\n1.2.2 סחורות התנסות\nהערכת האיכות בסחורות התנסות מתאפשרת רק לאחר השימוש בהן. הצרכן אינו יכול לדעת מראש כיצד יחווה את המוצר או השירות ולכן הוא נדרש להתנסות בו קודם. דוגמאות לכך הן ארוחה במסעדה, שירות של בעלי מקצוע או לינה במלון – מקרים שבהם ההתרשמות הסופית מתגבשת רק לאחר חוויית השימוש בפועל.\n\n\n1.2.3 סחורות אמון\nגם לאחר השימוש בסחורות אמון, הצרכן מתקשה להעריך את טיבן באופן מלא, ולעתים עליו להסתמך על מומחים או על מקורות מידע חיצוניים. לדוגמה, טיפול רפואי או דיווח חדשותי הם תחומים שבהם איכות השירות או התוכן אינה תמיד ברורה לצרכן או למקבל השירות, והוא נאלץ להסתמך על אמון בגורם המספק אותם.\n\n1.2.3.1 מבט משווה בין סוגי הסחורות\n\n\n\n\n\n\n\n\nסוג הסחורה\nמתי הצרכן יכול לדעת את טיבה?\nדוגמאות\n\n\n\n\nסחורות בדיקה\nעוד לפני השימוש\nירקות, צמיגים, בשמים ועוד\n\n\nסחורות התנסות\nרק אחרי השימוש\nארוחה במסעדה, סרט, ספר ועוד\n\n\nסחורות אמון\nגם לא אחרי השימוש\nטיפול רפואי, טיפול במוסך, חדשות ועוד\n\n\n\n\n\n\n1.2.4 מדוע מורכב לצרכנים להעריך את איכותן של ידיעות?\nהערכת איכות של עיתון, מהדורה או ידיעה היא אתגר עבור הצרכן, שכן לרוב לא עומדת בפניו האפשרות להיות נוכח באירועים המסוקרים או להכיר מקרוב את הגורמים המעורבים. אחת הדרכים לעשות זאת היא באמצעות השוואה בין כלי תקשורת שונים – אם כי הדבר דורש זמן וערנות תקשורתית שאין לרוב הצרכנים. בפועל, מרבית המידע מגיע אלינו דרך תיווך התקשורת ממקומות שלא נגיע אליהם ומאנשים וגופים שאיננו מכירים, מה שמקשה על הערכת האמינות באופן עצמאי.\n\n1.2.4.1 למה זה כל כך מסובך?\n\nמדובר בתוצר דינמי ולא מוכר, שלעיתים משתנה במהירות או נעלם, כמו שידורי טלוויזיה.\nהצריכה התקשורתית היא לרוב אגבית, כשהקשב של הצרכן נמוך – למשל בעת האזנה לרדיו בזמן נהיגה.\nאוריינות מדיה מוגבלת, שמקשה על רבים להעריך ולנתח מסרים באופן ביקורתי.\nישנם ניסיונות מכוונים לטשטוש והסתרה, כמו חוסר שקיפות לגבי מקורות מידע, הצגת מסרים במעטפת שיווקית או שימוש בטכניקות שמעצימות את אמינותם לכאורה של תכנים, דבר המקשה עוד יותר על זיהוי איכות ואמינות המידע.\n\n\n\nשידורי בלומברג (ראו תמונה) מהווים דוגמה מובהקת לתוצר מורכב בעיתונות הכלכלית-עסקית המאתגר את אוריינות המדיה של הצופה הממוצע.\n\n\n\n\nבתמונה: שידורי ערוץ הטלוויזיה הכלכלי בלומברג.\n\n\nבתמונה: שידורי ערוץ הטלוויזיה הכלכלי בלומברג.\nלעתים, המסך גדוש במספר רב של אלמנטים ויזואליים המוצגים בו-זמנית: גרפים בזמן אמת, מדדי מניות, כותרות חדשות מתחלפות, ראיונות חיים וסמלי מסחר – כולם מתחרים על תשומת לב הצופה. מורכבות זו אינה מקרית: היא משרתת צריכה אגבית של מידע על ידי אנשי שוק ההון שצופים בערוץ ברקע בזמן עבודתם, אך גם מייצרת תחושה של בלעדיות ומקצועיות.\n\n\nהעומס החזותי והמידעי יכול לשמש כצורה של הסתרה מכוונת – הוא מקשה על הצופה הממוצע לזהות ולהבין מגמות משמעותיות, ומשאיר את פענוח המידע בידי ״מומחים״ בלבד.\n\n\n\n\n1.2.5 רבים בציבור אינם מכירים מונחים עיתונאיים בסיסיים\nבתרשים נוכל להבחין בפערי הבנה בין הציבור לעיתונאים בנוגע למונחים עיתונאיים מרכזיים. שימו לב לעמודות הכחולות – מה הציבור עצמו אומר שהוא לא מבין. הנתונים מראים שהציבור מתקשה במיוחד עם מושגים כמו ״פרסום סמוי״ (57% לא מכירים) ו״מאמר דעה״ (50%), בשעה שעיתונאים ציפו לרמות בלבול גבוהות אף יותר, בייחוד בנוגע להבדלים בין תפקידים עיתונאיים (למשל, ״אנליסט מול פרשן״ – 83% מהעיתונאים חושבים שהציבור לא מבין). מונחים בסיסיים יותר, כמו ״חדשות מתפרצות״, מוכרים יחסית.\n\n\nמחקרים מראים שהערכות על חוסר ידע הן בדרך כלל הערכות חסר. כלומר, אנו אופטימיים מדי לגבי חוסר הידע שלנו.\n\n\n\n\nבתרשים: רבים בציבור אינם מכירים מונחים עיתונאיים בסיסיים.\n\n\nבתרשים: רבים בציבור אינם מכירים מונחים עיתונאיים בסיסיים.",
    "crumbs": [
      "<span class='chapter-number'>1</span>  <span class='chapter-title'>מבוא</span>"
    ]
  },
  {
    "objectID": "unit1.html#אף-אחד-לא-מבין-כלום-בעיתונות",
    "href": "unit1.html#אף-אחד-לא-מבין-כלום-בעיתונות",
    "title": "1  מבוא",
    "section": "1.3 אף אחד לא מבין כלום בעיתונות?",
    "text": "1.3 אף אחד לא מבין כלום בעיתונות?\nרוב העיתונאים מטילים ספק בהבנת הציבור את המושגים והתהליכים בעולם העיתונות. למשל, 43 אחוזים מהעיתונאים סבורים שלציבור ישנה הבנה מועטה של משמעות המונח ״מקור״ בעיתונות. יותר ממחצית מהעיתונאים טוענים כי הציבור לא מבין מהו מקור אנונימי או מהן זכויות העיתונות המעוגנות בתיקון הראשון לחוקה (בארה״ב).\n\n\nהעיתונאים ספקנים במיוחד לגבי הידע של הציבור בנוגע לאופן שבו הם אוספים מידע לכתבה או באשר לתהליכי העריכה בעיתונות.\n\n\n\n\nבתרשים: עיתונאים טוענים כי הציבור גם לא מבין בתהליכים חדשותיים.\n\n\nבתרשים: עיתונאים טוענים כי הציבור גם לא מבין בתהליכים חדשותיים.\n\n1.3.1 אותו מסך, שני תוצרים שונים\nבעולמות המדיה ניתן להבחין בין שני סוגי מוצרים עיקריים: סחורות התנסות וסחורות אמון.\n\n\n\n\n\n\n\nסחורות התנסות\nסחורות אמון\n\n\n\n\nתכנים שהצרכן יכול להעריך את איכותם במהלך או לאחר הצריכה עצמה - סדרות טלוויזיה, סרטים קולנועיים, תסכיתי רדיו, הסכתים עלילתיים, ספרות, משחקי וידאו ואף מוזיקה. דהיינו, מוצרים שבהם חוויית הצפייה, ההאזנה או הקריאה מאפשרת לצרכן לשפוט את מידת ההנאה, את איכות העלילה, את האסתטיקה או את רמת הביצוע.\nחדשות המשודרות או מתפרסמות בכל מדיום – בין אם בטלוויזיה, או בין אם בעיתונות המודפסת, או ברדיו או באתרי חדשות וברשתות החברתיות – מוגדרות כסחורות אמון. במקרה זה, גם לאחר צריכת התוכן, אין בידי הצרכן את הכלים המלאים להעריך את טיב המידע, את אמינות הדיווח או את איכות התחקיר. הצרכן נדרש להסתמך על אמינותו הנתפסת של מותג החדשות או הגוף המפיץ, מבלי שתהיה לו היכולת לוודא את נכונות המידע שנמסר לו.\n\n\nמותגים בולטים בקטגוריה זו הם למשל שירותי ההזרמה (streaming) הנפוצים – Netflix, Spotify, Disney+, Apple TV, Apple Music ועוד, שזוכים להערכת הצרכן על סמך חווית ההתנסות האישית שלו בתוכן.\nכך נבנים קשרי אמון בין גופי חדשות כמו חדשות 12, ישראל היום, BBC News, כאן חדשות (בטלוויזיה, ברדיו ובדיגיטל), גל״צ ועוד לבין קהליהם (הצרכנים), כאשר תהליך הערכת האיכות מבוסס בעיקרו על מוניטין ולא על חוויית הצפייה הישירה.",
    "crumbs": [
      "<span class='chapter-number'>1</span>  <span class='chapter-title'>מבוא</span>"
    ]
  },
  {
    "objectID": "unit2.html",
    "href": "unit2.html",
    "title": "2  משבר העיתונות המודפסת",
    "section": "",
    "text": "2.1 תמצית\nכתיבה ועריכה מדעית: מר בר פישמן (barfi@post.bgu.ac.il)\nמי ׳הרג׳ את העיתון ואיך תעשיית החדשות תצלח את המשבר? בשיעור הזה נעמיק בסיבות לקריסת מודל הפרינט, נבחן את ההשלכות על תעשיית החדשות כולה, ננתח את האתגרים הכלכליים והחברתיים, נבין את הפרדוקסים בשוק ונכיר פתרונות חדשניים שהעיתונות מפתחת ומאמצת בעידן הדיגיטלי.",
    "crumbs": [
      "<span class='chapter-number'>2</span>  <span class='chapter-title'>משבר העיתונות המודפסת</span>"
    ]
  },
  {
    "objectID": "unit2.html#רקע",
    "href": "unit2.html#רקע",
    "title": "2  משבר העיתונות המודפסת",
    "section": "2.2 רקע",
    "text": "2.2 רקע\n\n2.2.1 עיתון במחיר חסר תקדים\n\n״ניוזוויק נמכרה בדולר אחד; סידני הרמן רכש את שבועון החדשות המתקשה מהוושינגטון פוסט תמורת דולר אחד, כך לפי מסמך של הרשות לניירות ערך״ (2010).\n\nב-2010 דווח כי המיליארדר סידני הרמן רכש את מגזין ניוזוויק מהוושינגטון פוסט תמורת דולר אחד בלבד. העסקה יוצאת הדופן הזו סימנה את עומק המשבר שבו הייתה שרויה העיתונות המודפסת באותן שנים. מעבר למחיר הסמלי, הרמן התחייב לקחת על עצמו את החובות וההפסדים המצטברים של השבועון הוותיק, שנאבק לשרוד בעידן שבו הקוראים והפרסומות נודדים במהירות לזירה הדיגיטלית.\n\n\nהמקרה של ניוזוויק הפך לסמל מרכזי לשקיעת המודלים הכלכליים בשעתו של עולם התקשורת. בזמנו, המחיר לגיליון של העיתון נע בין 4 ל-5 דולר.\n\n\n\n2.2.2 כשהחיים מביאים לגיוון בעיתונות\n\n\n\nimage.png\n\n\n\nמדור המבוגרים של Wirecutter: ״להיות אדם בוגר יכול להיות עסק מבולגן ומלחיץ, אבל זה לא אומר שאי אפשר ליהנות משמחות קטנות. סקירותינו לאנשים מעל גיל 21 כוללות צעצועי מין, אביזרי מריחואנה ועוד״.\n\nמדור המבוגרים של Wirecutter נוסף כחלק ממהלך ההתגוונות של הניו יורק טיימס.Wirecutter שנקנה ב-2016 מציע סקירות והמלצות מותאמות לאנשים מעל גיל 21. המדור מכסה מגוון מוצרים שנוגעים בצרכים ובתחומי עניין של קהל המבוגרים, כולל צעצועי מין, אביזרים למריחואנה וציוד לשיפור איכות החיים. המהלך מבטא את כוונת הניו יורק טיימס להמשיך ולהתאים את תכניו לדור הקוראים הצעיר יותר, במקביל לשימור המוניטין של Wirecutter בהמלצות אמינות ומקצועיות.",
    "crumbs": [
      "<span class='chapter-number'>2</span>  <span class='chapter-title'>משבר העיתונות המודפסת</span>"
    ]
  },
  {
    "objectID": "unit2.html#מבוא",
    "href": "unit2.html#מבוא",
    "title": "2  משבר העיתונות המודפסת",
    "section": "2.3 מבוא",
    "text": "2.3 מבוא\n\n2.3.1 למי אכפת אם העיתונות המודפסת תשרוד?!\nחרף מגמות השינוי המהירות בעידן הדיגיטלי, העיתונות המודפסת ממשיכה להחזיק במעמד ייחודי וחשוב בזירה התקשורתית, הן מבחינה היסטורית והן מבחינה תרבותית. כגורם משמעותי בהיסטוריה של תקשורת ההמונים, העיתונות המודפסת נותרה סמל למורשת עיתונאית ולמקור ידע מבוסס, עמוק ואיכותי.\nעיתונים מודפסים מציעים מידע עשיר ומעמיק יותר מזה הנצרך לרוב בפלטפורמות הדיגיטליות, תוך שמירה על תהליכי איסוף ועריכה קפדניים הנשענים על מוסדות חדשות גדולים, המורכבים ממאות אנשי מקצוע. בנוסף, בניגוד לרוב האתרים הדיגיטליים, לעיתונות המודפסת ישנה הזדמנות להציע לצרכנים חוויית קריאה מעמיקה ואיטית יותר, המתרחשת לרוב בפרקי זמן ארוכים (עד 45 דקות בממוצע) ובכך תורמת לאיכות ההבנה והעיבוד של המידע. יתרה מזאת, חלק מהעיתונים המודפסים משמשים אף כגורם מכריע בקביעת סדר היום הציבורי והחדשותי, כאשר תכנים רבים המפורסמים בהם מהווים בסיס להמשך סיקור במדיה הדיגיטלית והאלקטרונית.\nמן ההיבט הכלכלי והמערכתי, העיתונות המודפסת מתאפיינת בעמידות יחסית למול המשברים שפוקדים את תעשיות המדיה בשנים האחרונות. עיקר ההכנסות של עיתונים אלו מגיע ממנויים ומקהל קוראים נאמן, בניגוד לאתרים דיגיטליים הנאבקים לעיתים קרובות על הכנסות מפרסום מקוון. בהיבט זה, העיתונות המודפסת פועלת בזיקה לעקרונות מסורתיים של אחריות ציבורית ומקצועיות עיתונאית, בעוד חלק ניכר מן האתרים הדיגיטליים מתמקדים בתוכן קצר ומהיר, המותאם להרגלי גלישה משתנים ולשימת לב מוגבלת מצד המשתמשים (פחות מ-1.4 דקות בממוצע לכתבה). במקביל, העיתונות המודפסת מספקת לתחום העיתונאות פלטפורמה נוספת ללמידה ולפיתוח מקצועי, כאשר לא מעט עיתונאים מובילים החלו את דרכם דווקא בה, ותרמו להמשך ההתפתחות של התקשורת המודרנית והדיגיטלית כאחד.\n\n\n2.3.2 העיתונות: אם מרבית התופעות במדיה\nהעיתונות היא תחום מורכב ורב-ממדי הכולל סוגות שונות, טכניקות מגוונות, מבנים פורמליים וערכים מקצועיים ואידיאולוגיים. בין הסוגות המרכזיות ניתן למנות כתבה או ידיעה חדשותית, פרשנות, תחקיר, מאמר מערכת ומכתבים למערכת – כל אחת מהן ממלאת תפקיד ייחודי במסגרת השיח הציבורי ובקביעת סדר היום. לצד הסוגות, העיתונות עושה שימוש בטכניקות עיתונאיות כמו פירמידה הפוכה, ראיונות והצבת תכנים בעמודים מרכזיים (למשל, בעמוד הראשון או ב”פורטלים” הדיגיטליים), אשר מסייעות לעצב את האופן שבו הקהל נחשף למידע ומעבד אותו.\nמעבר לכך, העיתונות מתאפיינת גם בטכניקות מסחריות, דוגמת פרסום ישיר, כתבות פרסומיות (advertorials) וחטיבות ייעודיות לפרסום. זאת ועוד, ״החומה הסינית״ נועדה להפריד בין תוכן עיתונאי לתוכן שיווקי. פורמט העיתון משפיע אף הוא על סגנון וסוג הקוראים – בין אם מדובר בברודשיט (broadsheet) רחב היקף או בטבלואיד (tabloid) נגיש וקצר יותר. העיתונות פועלת תוך מחויבות לערכים של אתיקה עיתונאית, אובייקטיביות, עובדתיות ודיוק, אך לצד זאת גם נדרשת לאזן בין עקרונות אלו לבין אילוצי השוק והמסחר. תהליך העבודה העיתונאי מבוסס לרוב על חלוקת תפקידים בין כתב, עורך, מוציא לאור וצלם עיתונאי, כאשר כל אחד מהם תורם לעיצוב התוכן ולהפצתו לציבור הרחב.\n\n\n2.3.3 העיתונות המודפסת בשורה של צמתים\n420 שנה לאחר צאת העיתון הראשון\n\n\n\nבתמונה: הדמיה של הצמתים בפניהם עומדת העיתונות המודפסת.\n\n\nבתמונה: הדמיה של הצמתים בפניהם עומדת העיתונות המודפסת.\nהעיתונות המודפסת ניצבת כיום במספרים צמתים היסטוריים משמעותיים, 420 שנה לאחר הופעתה הראשונה. המהפכה הדיגיטלית של העשורים האחרונים יצרה מערכת מורכבת של קצוות המעצבים מחדש את זהותה של העיתונות, תפקידה ותפעולה. התעשייה עומדת בפני דילמות מבניות מרכזיות הנעות על קשת רחבה ומגוונת. בהיבט הצורני, העיתונות נמצאת במתח מתמיד בין הפורמט המודפס המסורתי לבין המדיה המקוונת, בין תוכן המוגדר כראשי לכזה הנתפס כמשני, בין פנייה לקהלי עילית לבין אימוץ גישה פופולרית יותר, ובין מודל יציב ועקבי למודל דינמי המתעדכן תדיר.\nבמקביל, שאלות קיומיות ואסטרטגיות מאתגרות את עתיד העיתונות – האם העיתונות תשרוד כמדיום עצמאי או תיעלם בהדרגה, האם המודל הכלכלי היעיל יתבסס על תשלום או על חינמיות, האם קהל היעד המרכזי יהיה מבוגר או צעיר, והאם התוכן שתציע יישאר ייחודי או יהפוך בהדרגה לזהה לזה הדיגיטלי. באמצעות צמתים אלה ניתן לנסות ולנתח את מצבה הנוכחי של העיתונות המודפסת ולחזות במובנים מסוימים את התפתחותה בעידן הדיגיטלי. מפה זו משקפת הן את האתגרים הטכנולוגיים והכלכליים, והן את המשברים התרבותיים והחברתיים שעמם מתמודדת העיתונות המודפסת בניסיונה להגדיר מחדש את ערכה.\n\n\n2.3.4 העיתונות היא לא העניין - אלא תעשיית החדשות\nהעיתונות כיום אינה מהווה את הבעיה המרכזית בנוגע לתעשיית החדשות, אלא שהאתגר טמון בהישרדותה של התעשייה כולה. בשעה שהעיתונות המודפסת הולכת ודועכת, תעשיית החדשות העכשווית מתמודדת עם אתגרים רבים: כלכליים, מקצועיים ואתיים. לא מדובר רק במעבר מצורת הפצה אחת לאחרת, אלא בשאלות מהותיות על אופי ויכולת קיומה של התעשייה במציאות משתנה, שינויי צריכת מידע, ואתגרים כלכליים וחברתיים:\n\nהעצמאות העיתונאית והכלכלית היא אחד האתגרים המרכזיים שעומדים בפני תעשיית החדשות כיום. עיתונות עצמאית המסוגלת לפעול מבלי להיות כפופה לאינטרסים פוליטיים או כלכליים חיונית לשימור אמינותה ויכולתה לערוך תחקירים ועבודה עיתונאית איכותית. המודלים הכלכליים המשתנים פוגעים ביכולתם של כלי תקשורת רבים לשמור על עצמאותם הכלכלית. מציאות זו עלולה להוביל לתלות במקורות מימון חיצוניים או בהשפעות של גופים פרטיים – כל אלה מסכנים את הדיווח האובייקטיבי.\nהאתגרים המקצועיים והאתיים בעלי חשיבות רבה לתפקוד תעשיית החדשות. כיום, המידע זורם במהירות ובכמויות עצומות – נתון זה מקשה על ההקפדה על אמות המידה העיתונאיות יותר מאי פעם. הערכים המקצועיים מחייבים עיתונאים לוודא את נכונות המידע, לערוך את הכתבות באופן אובייקטיבי, ולהימנע ממעורבות חיצונית. כמו כן, אתיקה עיתונאית מחייבת שמירה על פרטיות וחיסיון מקורות, מניעת פגיעה בזכויות, ושמירה על חופש הביטוי תוך הקפדה על כבוד האדם וחירותו.\nהגיוון בתעשיית החדשות מתייחס הן למגוון דעות, והן למגוון של כלי תקשורת, סוגי תוכן ומדיה. בשוק בו פלטפורמות דיגיטליות דומיננטיות ומדיום החדשות המסורתי מאבדים את כוחם, חשוב שיתקיים מגוון של מקורות מידע שיספקו לצרכנים תמונה רחבה ומאוזנת של המציאות. מגוון זה גם משקף את קיומם של קולות שלא תמיד נשמעים בתקשורת המרכזית, ויכול להוות יתרון במאבק על חופש הביטוי והדמוקרטיה.\n\nהיכולת להפיק חדשות מקוריות ובהן תחקירים עיתונאיים ובחינת נושאים שאינם נוגעים לכותרות הרווחות היא אבן היסוד של תעשיית החדשות. במציאות שבה המידע הפך לנחלת הכלל ברשת, היכולת להפיק תוכן חדש ומעמיק, שמגיע ממקורות אמינים ולא ממידע שמופץ ממילא, מקנה ערך מוסף בקיום תחומים כמו חינוך הציבור, חיזוק הדמוקרטיה והשיח ציבורי.\n\n\n\n2.3.5 מגמת ירידה מתמשכת: האטת החדשות בכל מדיום\n\n\n\nבתרשים: צריכת חדשות לפי מדיום בארה”ב מ-2013 עד 2024\n\n\nבתרשים: צריכת חדשות לפי מדיום בארה”ב מ-2013 עד 2024\nבשנים האחרונות ניתן להבחין במגמה ברורה של האטה בצריכת חדשות במדיה המסורתיים, כמו טלוויזיה ופרינט. הצרכנים, שפנו שבעבר לערוצים אלה בכדי להתעדכן בחדשות, צמצמו את השימוש בהם באופן עקבי. לעומת זאת, המדיה הדיגיטליים, ובמיוחד הרשתות החברתיות, חווים עלייה מתמדת בפופולריות. מגמה זו מצביעה על שינוי עמוק בתפיסת הצריכה החדשותית: הצופים והקוראים כיום מעדיפים גישה ישירה, מיידית וניתנת להתאמה אישית לתכנים, וזאת במקום להסתמך על כלי תקשורת מסורתיים המובילים את הצריכה בצורה מוגבלת.\n\n\nכאשר הטלוויזיה והפרינט נתקלים בקשיים בהשגת קהלים חדשים, פלטפורמות מקוונות מספקות אפשרות לצרוך חדשות בצורה אינטראקטיבית, בזמן אמת ולפי תחומי עניין אישיים.\n\n\n\n2.3.6 נפריך ארבעה מיתוסים…\n\n2.3.6.1 מיתוס ראשון: המשבר הוא תופעה חדשה\n\n\n\nעוד הרבה לפני האינטרנט: דעיכה מתמשכת בהפצת עיתונים מ-1945 בתרשים: אחוז תפוצת העיתונים מכלל משקי הבית בארה”ב מ-1940 ועד 2009\n\n\nעוד הרבה לפני האינטרנט: דעיכה מתמשכת בהפצת עיתונים מ-1945 בתרשים: אחוז תפוצת העיתונים מכלל משקי הבית בארה”ב מ-1940 ועד 2009\nהמיתוס הראשון טוען שהמשבר בתעשיית החדשות הוא תופעה חדשה, אך למעשה מדובר במגמה הנמשכת כעשור או יותר, בה המדיה המסורתיים מתקשים להסתגל לשינויים הצרכניים והטכנולוגיים.\n\n\n2.3.6.2 מיתוס שני: ואז בא האינטרנט והרג את הפרינט\n\n\n\nמגמת ירידה מתמשכת: אחוז קוראי הפרינט דועך בתרשים: שיעור קוראי עיתונים וירחונים מודפסים ברחבי העולם מ-2017 עד 2025 (ותחזית עד 2029)\n\n\nמגמת ירידה מתמשכת: אחוז קוראי הפרינט דועך בתרשים: שיעור קוראי עיתונים וירחונים מודפסים ברחבי העולם מ-2017 עד 2025 (ותחזית עד 2029)\nהמיתוס השני גורס כי האינטרנט ״הרג״ את העיתונות המודפסת, אולם התהליך היה הדרגתי, כשהשינויים בהרגלי הצריכה והמעבר לפלטפורמות דיגיטליות היו לגורמים העיקריים לשינוי, ולאו דווקא האינטרנט עצמו. הנתונים מצביעים על מגמה עולמית מובהקת של ירידה מתמשכת בקריאת עיתונים וירחונים מודפסים במהלך העשור האחרון. בעוד שב-2017 צריכת העיתונים והירחונים שמרה על יציבות יחסית, עם שיעורי קריאה גבוהים יותר, כבר בשנים שלאחר מכן אנו עדים לירידה הדרגתית ומתמשכת בשני המדיה. הירידה בקריאת העיתונים בולטת במיוחד, עם דעיכה עקבית משנה לשנה עד לרמה של כמחצית מהיקפי הקריאה הראשוניים תוך עשור בלבד. הירידה בירחונים מתונה מעט יותר, אך עדיין נותרת מובהקת. מגמה זו משקפת את הדעיכה המתמשכת במעמדה של המדיה המודפסת בעידן הדיגיטלי, בה צרכנים נוטים להעדיף תכנים מקוונים ונגישים יותר. הנתונים מחזקים את התפיסה כי מדובר בשינוי עומק, ולא בתופעה חולפת או מקומית, כאשר גם התחזיות לעתיד מלמדות על המשך השחיקה בהיקפי הקריאה של עיתונות מודפסת ברחבי העולם.\n\n\n\nמגמת ירידה מתמשכת: כך מתרסק הפרסום בתרשים: ההפצה הכוללת המשוערת של יומונים (עיתונים יומיים) בארה״ב\n\n\nמגמת ירידה מתמשכת: כך מתרסק הפרסום בתרשים: ההפצה הכוללת המשוערת של יומונים (עיתונים יומיים) בארה״ב\nמניתוח ארוך טווח של היקפי ההפצה של יומונים בארה״ב, עולה מגמה ברורה של דעיכה ממושכת ועקבית שהחלה כבר בשנות השבעים והעמיקה במיוחד בעשורים האחרונים. במהלך המחצית הראשונה של המאה ה-20 נרשמה צמיחה יציבה במספר העותקים המופצים – הן בימי חול והן בסופי שבוע – אם כי החל משנות השבעים אנו עדים לירידה הדרגתית ומתמשכת. מגמה זו החריפה עד מאוד משנות התשעים והלאה, וביתר שאת משנות האלפיים, אז ניכרת צניחה חדה בהפצה הן בימי החול והן בסופי השבוע. דפוס זה מצביע על שינוי עומק בהרגלי צריכת החדשות של הציבור האמריקני, המעיד על מעבר הדרגתי ממדיום הפרינט אל מדיה אחרים – ובראשם הפלטפורמות הדיגיטליות. הירידה המתמשכת הזו אינה נובעת מאירוע חד-פעמי, אלא משינוי מערכתי שמייצג את התרחקות הציבור מהעיתונות המודפסת ואת ההעדפה הולכת וגוברת לצריכת חדשות באינטרנט וברשתות החברתיות. הנתונים מצביעים על כך שכיום ההפצה נמצאת בשפל חסר תקדים בהשוואה לעידן הזהב של העיתונות המודפסת באמצע המאה ה-20.\n\n\n2.3.6.3 מיתוס שלישי: הגורם הוא עיתונות “החינם”\nהמיתוס השלישי טוען כי עיתונות ה״חינם״ היא הגורם העיקרי למשבר, אך מדובר במיתוס שממעיט בחשיבות השפעת המודלים הכלכליים והטכנולוגיים המשתנים, המובילים להתמודדות עם תחרות חדשה, גם מבחינת איכות המידע וגם מבחינת המודלים העסקיים, כפי שיפורט בהמשך.\n\n\n2.3.6.4 מיתוס רביעי: זו רק תקופת מעבר זמנית - המודפסת בירידה, המקוונת תתפוס את מקומה\nהמיתוס הרביעי מציע כי המשבר הוא רק תקופת מעבר זמנית. המציאות מצביעה על כך שמדובר בשינוי מערכתי, בו העיתונות המקוונת הופכת להיות הדומיננטית והשלטת, כאשר המודלים הישנים לא מצליחים להחזיק מעמד.\n\n\n2.3.6.5 האמת מאחורי המיתוס: הסיבות לפגיעה בהכנסות\nלטענת בוגארט (Bogart, 1968), מתקיימים שמונה סוגי שינויים שעשויים להפריך את המיתוסים:\n\nשינויים בסגנון החיים: התארכות שעות העבודה, יציאת נשים לעבודה ופחות פנאי לקריאה באמצע השבוע.\nשינויים דמוגרפיים: עיור, פרבור, רכב פרטי (פחות זמן לעיתון בתחבורה הציבורית) והתבגרות הקוראים.\nפערים דוריים: כל דור שהתחלף מאז מלחמת העולם השנייה צרך הרבה פחות חדשות מודפסות.\nשינויים תרבותיים-פוליטיים: ירידה במעורבות בענייני חברה, ירידה באמון בגופים ציבוריים בכלל.\nמדיום למבוגרים: עיתונות תמיד הייתה מדיום למבוגרים.\nערוצי תקשורת חלופיים: טלוויזיה, אינטרנט, רשתות חברתיות. היתרונות של חלקם: מהירות, עדכניות, מולטימודאליות, מחיר (נמוך עד חינם).\nהפלטפורמות: שואבות חלקי ניכר מההכנסות בפרסום\nדעיכת אמון הציבור במדיה ובמוסדות בכלל.\n\n\n\n\n2.3.7 כל מקורות ההכנסה נפגעו\n\n2.3.7.1 מודעות הלוח - הפגיעה המשמעותית ביותר\nבמקביל לירידה באמון הציבור ובתחושת השחיקה מצריכת חדשות, גם מערכות העיתונים והמדיה הכתובה חוות משבר כלכלי חמור. כל מקורות ההכנסה נפגעו, ללא יוצא מן הכלל, כאשר הפגיעה החריפה ביותר נרשמה בקטגוריית מודעות הלוח, שבעבר שימשו כבסיס כלכלי משמעותי עבור עיתונים מקומיים וארציים כאחד.\n\n\n2.3.7.2 הכנסות מפרסום - מקור הכנסה עיקרי (לשעבר)\nגם הכנסות מפרסום, שהיו לאורך שנים רבות מקור ההכנסה המרכזי של מרבית מערכות החדשות, צנחו באופן ניכר, בין היתר בשל המעבר ההמוני של מפרסמים לפלטפורמות הדיגיטליות ולרשתות החברתיות. שינוי זה יצר תחרות עזה מצד תאגידים דיגיטליים גלובליים, שפגעו ביכולתם של העיתונים להמשיך ולהתבסס כלכלית על שוק הפרסום המסורתי.\n\n\n2.3.7.3 מכירת עיתונים - ירידה במספר הקוראים בתשלום\nלצד אלו, גם מכירת העיתונים עצמה מצויה בירידה מתמדת – הן בשל מעבר של הצרכנים לחדשות באינטרנט והן בעקבות מגמת ההימנעות מחדשות. הירידה במספר הקוראים המשלמים פגעה לא רק בהכנסות הישירות ממכירת העיתון, אלא גם ביכולת העיתונים להצדיק את מחירי הפרסום בעיניי המפרסמים, מה שהחריף את המצב הכלכלי.\n\n\n\n2.3.8 קרייג נוימרק: האיש ש”הרג” את הפרינט\n\n\n\nבתמונה: קרייג נוימרק (מימין) ולוח מודעות טיפוסי בעיתון (משמאל).\n\n\nבתמונה: קרייג נוימרק (מימין) ולוח מודעות טיפוסי בעיתון (משמאל).\nבציר הזמן של קריסת העיתונות המודפסת, קשה להתעלם מדמותו של קרייג נוימרק – המתכנת והיזם היהודי-אמריקאי שהקים בשנת 1995 את Craigslist, אתר פשוט אך מהפכני לפרסום מודעות לוח חינמיות באינטרנט (בדומה ל״יד 2״). נוימרק לא היה איש עסקים טיפוסי, אלא חובב טכנולוגיה עם מטרה: לאפשר לאנשים רגילים לפרסם ולחפש מודעות – מדירות להשכרה ועד מכירת רהיטים – בצורה חופשית וללא תשלום.\nאתר Craigslist נועד להיות שירות קהילתי לעיר סן פרנסיסקו, התפשט במהירות לערים נוספות בארה״ב ובעולם, והפך לאלטרנטיבה נגישה, חינמית ופשוטה לעמודי המודעות שהופיעו במשך עשורים בעיתונים המקומיים והארציים. עבור קוראים ומפרסמים כאחד, זה היה פתרון יעיל וזול; עבור העיתונים – זו הייתה מכה אנושה. מכיוון שמודעות הלוח היו מקור הכנסה מרכזי עבור העיתונות הכתובה, המעבר ל-Craigslist ולמתחרים שבאו בעקבותיו הוביל לאובדן מיליארדי דולרים בהכנסות. התופעה זכתה אפילו לשם ״אפקט Craigslist״ והפכה את נוימרק לדמות שנויה במחלוקת – גיבור בעיני הציבור הרחב, אך ״הקברן של הפרינט״ בעיני עורכים ומו”לים.\n\n\nבאופן אירוני, נוימרק עצמו רואה בעיתונות גורם חיוני לדמוקרטיה ומשקיע כיום סכומים נכבדים ביוזמות עיתונאיות ועמותות שמטרתן לחזק את העיתונות האזרחית והחופשית. עם זאת, ההיסטוריה תזכור אותו כאיש שבפעולה אחת – לא מזדון בהכרח – שינה את פני תעשיית העיתונות לנצח.\n\n\n\n2.3.9 הגורמים למשבר העיתונות המודפסת (שוורץ אלטשולר ופלדמן, 2021)\n\n2.3.9.1 הגורם הכלכלי-טכנולוגי\n\nהפרסום זורם לפלטפורמות בעלות יתרון טירגוט (targeting) ופילוח.\nהרשתות החברתיות הפכו למקור חדשות שפע תוכן בחינם וצניחת הכנסות.\n\n\n\n2.3.9.2 גורמי שליטה וריכוזיות\n\nשוק זעיר, אינטרסים צולבים.\nגופים עסקיים מסוקרים ומסקרים.\nהסכמים מושחתים בין הצדדים.\n\n\n\n2.3.9.3 גורמי אמון ומקצועיות\n\nקיצוצים: פחות כוח אדם, פחות מיומן, פחות חסין לחצים.\nיותר לחץ להפעיל לחץ על העיתונאים.\n\n\n\n2.3.9.4 הגורם הפוליטי\n\nמתקפות פופוליסטיות (מהדרג הפוליטי).\nהפיכת הרשת למרחב ענק לביקורת התקשורת.\n\n\n\n\nבתרשים: ממוצעי האמון השנתיים בכלל המוסדות לעומת האמון במדיה מ-2003 ועד 2024 (בקרב האוכלוסייה היהודית בלבד; מדד הדמוקרטיה הישראלית - המכון הישראלי לדמוקרטיה, 2024).\n\n\nבתרשים: ממוצעי האמון השנתיים בכלל המוסדות לעומת האמון במדיה מ-2003 ועד 2024 (בקרב האוכלוסייה היהודית בלבד; מדד הדמוקרטיה הישראלית - המכון הישראלי לדמוקרטיה, 2024).\nהירידה באמון הציבור במוסדות, ובמיוחד בתקשורת, היא חלק ממגמה עולמית, אם כי שבישראל היא בולטת במיוחד. אם בתחילת שנות ה-2000 נרשם אמון ממוצע של כ-50% הן במוסדות בכלל והן בתקשורת בפרט, הרי שבשנת 2024 עמדנו על נתונים מדאיגים במיוחד: 18% בלבד מהציבור סומכים על מוסדות המדינה, ורק 27% נתנו אמון בתקשורת.\nהמגמה הזו אינה אחידה לאורך השנים, אך המגמה הכללית ברורה – הציבור הולך ומתרחק מהמוסדות ומהתקשורת המסורתית. תקופות קצרות של התאוששות, כמו לאחר מחאות 2011 או בשנת 2013, לא הצליחו לבלום את השחיקה ארוכת הטווח. הסיבות רבות ומורכבות: שחיקה במעמד המוסדות הדמוקרטיים, פערים כלכליים וחברתיים, פוליטיזציה של גופי התקשורת, והמעבר ההמוני לרשתות החברתיות, בהן הציבור חש שהוא ״יוצר״ את החדשות בעצמו. כיום, משבר האמון מעמיד את העיתונות המודפסת והמקוונת בפני אתגר קיומי כפול – לא רק לעניין את הציבור בעידן של עומס מידע חסר תקדים, אלא גם לשכנע אותו שמדובר במידע אמין, רלוונטי ובעל ערך.\n\n\n\n2.3.10 האם זו תקופת מעבר זמנית?\nבעוד שרבים מספידים את העיתונות המודפסת ומכתירים אותה כטכנולוגיה שנידונה להיכחד, יש עדיין מי שבוחרים להסתכל על חצי הכוס המלאה. מצד אחד, הפסימיסטים רואים בירידה המתמשכת במספר המנויים, בסגירת מערכות עיתונים ותיקות ובהידרדרות בהכנסות מפרסום, עדות ברורה לכך שהעיתון המודפס פשוט לא מצליח להתחרות בעידן הדיגיטלי. מבחינתם, מדובר בתהליך בלתי הפיך שמזכיר את מה שקרה לתעשיות אחרות שנפלו קורבן לשינויים טכנולוגיים כמו חנויות השכרת הווידאו או מכשירי הפקס.\nמן העבר השני, האופטימיסטים טוענים כי לעיתונות המודפסת יש עדיין מקום ומשמעות בעולם העכשווי. הם מדברים על קהלים נאמנים שממשיכים להעדיף את חוויית הדפדוף, את איכות ההדפסה והתחושה הפיזית של עיתון ביד. יש מי שמזכירים את האמון היחסי שהעיתונות המודפסת עדיין נהנית ממנו לעומת הפייק ניוז שמסתובב ברשתות החברתיות, או את תחושת הסדר והעומק שמייצרת קריאה מודפסת לעומת הגלילה האינסופית באינטרנט.\nהאופטימיסטים גם מצביעים על מגמות חדשות כמו ״עיתונות איטית״, המציעה חוויית קריאה מעמיקה ומאוזנת יותר, ועל מגזינים וכתבי עת יוקרתיים שחוזרים לתפוס נתח שוק איכותי. מבחינתם, הדפוס אולי כבר לא יהיה מדיום ההמונים הדומיננטי, אך הוא צפוי להמשיך להתקיים כפורמט משלים, ייחודי ונוסטלגי – ככזה שפונה בעיקר לקהל שמחפש בריחה מהמרחב הדיגיטלי המהיר והעמוס.\n\n\nכך או כך, שני המחנות מסכימים שהעיתונות המודפסת כבר לא תחזור להיות מה שהייתה בעבר – אך השאלה היא האם היא תדע להמציא את עצמה מחדש או שמא היא תישאר זיכרון נוסטלגי בלבד.\n\n\n\n\n\n\n\n\n\n\nהאופטימיסטים\nהפסימיסטים\n\n\n\n\nהשקפה\nמדיה חדשה מעולם לא חיסלה ישנה, אלא אילצה אותה להשתנות.\nשווקים דיגיטליים ׳מענישים׳ שחקנים מוסדיים שמייצרים תוכן מקורי.\n\n\nלכן\nזוהי תקופת מעבר עד למציאת מודל עסקי חדש.\nספק אם ימצא מודל רווח חלופי.\n\n\nדימוי\nכמו אונייה כבדה המתקשה לשנות את מסלולה במים – דחיפה קטנה והיא שם.\nתהליך בלתי הפיך של שקיעה. אחריו, מפת תקשורת כאוטית - ארגוני חדשות קטנים וחלשים.\n\n\nמסקנה\nיש צורך לעזור לעיתונות לצאת מהמשבר ולמצוא את מסלולה החדש.\nיש לפעול לאימוץ חידושים, בריתות עם יצרני תוכן שונים ותיקון כשלי שוק.\n\n\n\n\n\n2.3.11 מודל מחזור-חיים טבעי של התפתחות מדיה חדשים\n\n“בתי הקברות של המדיה ריקים” (וימן, 2022, עמ׳ 10)\n\nוימן מתייחס לתופעה היסטורית מעניינת – על אף תחזיות פסימיות חוזרות ונשנות על ״מות״ אמצעי תקשורת ישנים כאשר מדיה חדשה מופיעה, מעט מאוד פלטפורמות תקשורת נעלמו לחלוטין. אמצעי תקשורת מסורתיים, כמו העיתונות המודפסת, הרדיו, או הטלוויזיה, לא נעלמו כליל כאשר טכנולוגיות חדשות כמו האינטרנט והמדיה הדיגיטלית פרצו אל עולמינו. במקום זאת, הם עברו הסתגלות והתאמה, מצאו נישות חדשות ושינו את מודל הפעילות שלהן. טענה זו ממצבת תובנה חשובה באשר לעיתונות המודפסת – היא אינה ״מתה״ או ״חיה״, אלא נמצאת על גבי צירים של שינוי ומנסה למצוא את מקומה החדש בעולמינו. המדיה אינה נעלמת, אלא מתפתחת, משתנה ומוצאת דרכים חדשות להישאר רלוונטית.\n\n\n\nimage.png\n\n\nתיאוריית מחזור החיים של המדיה של סם ליימן-וילציג ונאוה כהן-אביגדור (Lehman-Wilzig & Cohen-Avigdor, 2004) מציעה דגם המתאר כיצד טכנולוגיות ופלטפורמות תקשורת עוברות שבעה שלבים התפתחותיים מרגע הופעתן ועד להיעלמותן או השתנותן.\n\nהתהליך מתחיל בשלב הלידה (0) בו הטכנולוגיה מופיעה לראשונה;\nעובר לחדירה לשוק (1) כשהמדיום מתחיל להתקבל;\nממשיך לצמיחה (2) עם הרחבת השימוש והפופולריות;\nמגיע לבגרות (3) כשהמדיום מבוסס היטב;\nנכנס להתגוננות (4) כשמופיעים איומים מטכנולוגיות תקשורת חדשות יותר;\nולבסוף מגיעה לשלב (5) ההסתגלות – התאמה לסביבה המשתנה;\nוכן ל-(6) התכנסות – מיזוג עם טכנולוגיות אחרות;\nו-(7) התיישנות – דעיכה והיעלמות הדרגתית.\n\nהמודל טוען כי כל מדיום חדש אינו בהכרח מחליף את קודמו, אלא יכול להוביל להתפתחות והסתגלות של המדיום הוותיק. כל שלב במחזור החיים מושפע משינויים טכנולוגיים, חברתיים ותרבותיים.",
    "crumbs": [
      "<span class='chapter-number'>2</span>  <span class='chapter-title'>משבר העיתונות המודפסת</span>"
    ]
  },
  {
    "objectID": "unit2.html#פתרונות",
    "href": "unit2.html#פתרונות",
    "title": "2  משבר העיתונות המודפסת",
    "section": "2.4 פתרונות",
    "text": "2.4 פתרונות\n\n2.4.1 התגוונות התוכן בניו יורק טיימס: סיפור הצלחה בעידן הדיגיטלי\nהניו יורק טיימס, אחד מעמודי התווך החשובים של העיתונות המודפסת, הפך בשני העשורים האחרונים לסמל מובהק של הסתגלות והישרדות בעידן הדיגיטלי. כשהמודל המסורתי של מכירת עיתונים והסתמכות על פרסום קרס אל מול הגאות של תוכן חינמי ברשת, בחר העיתון הוותיק לנטוש את אזור הנוחות ולצלול לעולמות תוכן מגוונים. מהלך זה כלל את אימוץ מודל המנויים הדיגיטליים, שהחזיר לו את איתנותו הכלכלית, לצד בניית ״ממלכה״ של ממש בתחומים חופפים – מתכונים, ביקורות צרכנות, תוכן ספורט פרימיום, עולמות פנאי כמו משחקי מילים ותוכן קולי.\n\n\n\nimage.png\n\n\nכל אלה הפכו את הניו יורק טיימס מחברת חדשות מסורתית לחברת מדיה רב-תחומית, ששואפת להקיף את עולמות הצרכן המודרני מכל כיוון – חדשות, פנאי, תרבות, צרכנות ואף חינוך. מהלך ההתגוונות של הניו יורק טיימס מדגים כיצד מוסד עיתונאי בן מאות שנים יכול להמציא את עצמו מחדש ולשגשג גם תחת חוקי המשחק החדשים של העידן הדיגיטלי.\n\n\n\nבתרשים: השוואת מספר המנויים (במליונים) בין ארבעת העיתונים המובילים בארה”ב בשנת 2024.\n\n\nבתרשים: השוואת מספר המנויים (במליונים) בין ארבעת העיתונים המובילים בארה”ב בשנת 2024.\n\n\n2.4.2 הפתרון בשטח: גיוון מקורות ההכנסה\nהנתונים מצביעים על מגמות מובהקות בגיוון מקורות ההכנסה עבור אמצעי התקשורת בשנים האחרונות. עיתונים וערוצי מדיה מודפסת, לצד אתרי אינטרנט ותחומים דיגיטליים, שואפים להבטיח יציבות כלכלית, תוך הסתמכות על מספר מקורות הכנסה מגוונים ולא רק על המודל המסורתי של מכירת מנויים ופרסום.\n\n\n\nבתרשים: זרמי ההכנסות הדיגיטליים החשובים ביותר למנהלי מדיה בשנה הקרובה על-פי מובילי התעשייה ברחבי העולם בין השנים 2021 ל-2024. רישוי תוכן לפלטפורמות צד-שלישי כמו רשתות חברתיות; תרומות או תמיכה מצרכנים; כמו נדל״ן, משחקים ועוד; **** מכירת טכנולוגיה, סינדיקציית תוכן ועוד.\n\n\nבתרשים: זרמי ההכנסות הדיגיטליים החשובים ביותר למנהלי מדיה בשנה הקרובה על-פי מובילי התעשייה ברחבי העולם בין השנים 2021 ל-2024. רישוי תוכן לפלטפורמות צד-שלישי כמו רשתות חברתיות; תרומות או תמיכה מצרכנים; כמו נדל״ן, משחקים ועוד; **** מכירת טכנולוגיה, סינדיקציית תוכן ועוד.\nאחוז מנהלי המדיה שמצביעים על מספר המנויים כחלק חשוב בתפריט ההכנסות יציב יחסית בשנים האחרונות, עם שיעור של 76% ב-2021 ו-80% ב-2024. דהיינו, למרות הירידה במספר הקוראים, עדיין ישנה תלות משמעותית במנויים שמספקים תזרים כספי קבוע. ההכנסה העיקרית השנייה מגיעה מפרסומות וחסויות. בנתון זה נרשמה עלייה ניכרת בין 2021 ל-2022, כשהוא נע בין 66% ל-73%, ונותר יציב גם בשנים האחרונות (75% ב-2023 ו-72% ב-2024). הדבר מעיד על חשיבות השיווק הדיגיטלי וההשפעתן של פלטפורמות פרסום כמו גוגל ופייסבוק על התעשייה.\nתוכן שיווקי ממומן מציע מקור הכנסה נוסף, אך כאן נראית ירידה קלה בשיעור ב-2022 (61%) וב-2023 (58%), וייצוב ל-61% ב-2024. תופעה זו משקפת את ההתפתחות של מודלים חדשים של תוכן שיווקי, כמו גם את הצמיחה של פרסום ממומן ברשתות חברתיות. בנוגע לאירועים, נראית עלייה משמעותית בין 2023 ל-2024, כשב-2024 הם מהווים 49% מההכנסות. זה מראה על התמקדות במפגשים פיזיים ודיגיטליים כאמצעי לגייס כסף, כמו כנסים, סמינרים ופעילויות ממומנות שיכולות להניב רווחים נוספים.\nהכנסות מפלטפורמות (מימון מפלטפורמות כמו גוגל, פייסבוק, טוויטר וכדומה) עוברות ירידה מ-33% ב-2023 ל-20% ב-2024, דבר שמצביע על התפשטות השפעתם של ספקי טכנולוגיה אחרים והפחתת התלות בהם. מסחר אלקטרוני שומר על יציבות גבוהה, עם 29% ב-2024, דבר שמעיד על גידול משמעותי במכירת מוצרים ושירותים דרך אתרי חדשות או כתבות ממומנות. מקורות הכנסה נוספים הם מימון המונים וקרנות פילנתרופיות, אשר אף הם רואים עלייה בשנים האחרונות (מ-14% ב-2021 ל-15% ב-2024) וממצבים את המגמה של המימון החברתי כתורם משמעותי. עסקים קשורים גם הם שומרים על יציבות, עם עלייה קלה ל-16%. לבסוף, תחום המיקרו-תשלומים (כמו תשלום קטן לכל כתבה או תוכן מיוחד) נשאר יחסית יציב לאורך השנים.\n\n\n2.4.3 “או שתאגד בעצמך, או שיאגדו אותך”\nביטוי מעולמות השיווק והאסטרטגיה שפירושו ״או שתאגד מוצרים בעצמך, או שמישהו אחר יאגד אותך כחלק מחבילה שלו״. מדובר במצב בו חברות בוחרות לאגד מוצרים ולמכור אותם כחבילה אחת כדי ליצור ערך מוסף ללקוח ולשמור על שליטה, או לחילופין – להפוך לחלק מחבילה של שחקן גדול אחר.\nבעבר, עיתון היה מוצר ״חבילה״ בפני עצמו – חדשות, תרבות, ספורט, כלכלה, פנאי ועוד, תחת מותג אחד. כיום, משתמשים צורכים תוכן רב ממקורות שונים – פודקאסטים מיוצר אחד, חדשות מאתר אחר, סרטים מנטפליקס ועוד. לכן, עיתון שלא מאגד שירותים נוספים עלול להפוך בעצמו ל״חלק מחבילה״ – כמו חבילת המנויים באמזון פריים או באפל ניוז.\n\n\n2.4.4 תופעה מדאיגה: נמנעי החדשות\n\n2.4.4.1 מדוע ולמה?\nהנתונים מצביעים על תופעה מתמשכת ומדאיגה של ירידה בצריכת חדשות מקוונות בקרב כל קבוצות הגיל, תופעה המזוהה עם המונח ״הימנעות מחדשות״ (news avoidance). כבר בשנת 2015 נראה היה כי אחוזי צריכת החדשות באינטרנט היו גבוהים מאוד, במיוחד בקרב צעירים בגילי 18–24, כש-89% מהם צרכו חדשות בשבוע האחרון. אולם, במהלך העשור האחרון נרשמת מגמת ירידה הדרגתית אך עקבית בכל קבוצות הגיל, כאשר בקרב הצעירים הירידה חדה במיוחד – מ-89% ב-2015 ל-76% בלבד ב-2024. גם בקרב גילאי 25–34 ניכרת ירידה דומה, מ-86% ל-78%, ובקרב הקבוצות המבוגרות יותר נרשמת מגמת ירידה מתונה יחסית אך ברורה.\n\n\n\nבתרשים: היקף וגיל האנשים שצרכו חדשות באינטרנט בשבוע האחרון. Reuters News Institute (2022; 2025). Right: Data from 17 markets tracked since 2015: UK, US, FR, DE, DN, FN, IT, ES, JP, BZ, AU, IR, PL, CR, PR, AT, NL.\n\n\nבתרשים: היקף וגיל האנשים שצרכו חדשות באינטרנט בשבוע האחרון. Reuters News Institute (2022; 2025). Right: Data from 17 markets tracked since 2015: UK, US, FR, DE, DN, FN, IT, ES, JP, BZ, AU, IR, PL, CR, PR, AT, NL.\nמאחורי ירידה זו עומדות מגוון סיבות, כשרבות מהן מצביעות על שינוי עמוק בתפיסת הציבור את עולם החדשות. עבור 43% מהנמנעים, החדשות עוסקות יותר מדי בפוליטיקה באופן שמכביד עליהם, ואילו 43% נוספים מציינים כי צריכת חדשות משפיעה לרעה על מצב הרוח שלהם. כ-29% מדווחים על שחיקה הנובעת מהצפה של מידע חדשותי, מה שמוביל לעייפות מנטלית ולריחוק מהתוכן. בנוסף, 43% חשים שהחדשות הן חסרות ערך או מוטות, ו-43% נוספים סבורים שהמידע פשוט אינו תורם להם או מהווה ״מידע חסר תועלת״. מעניין גם לראות כי 17% מהנמנעים מחדשות בוחרים להתרחק מהן משום שהן מובילות לעימותים ולוויכוחים מיותרים עם הסביבה הקרובה.\nהנתונים משקפים את השחיקה הגוברת באמון הציבור בחדשות ואת עייפות המידע, תופעה בה אנשים בוחרים באופן מודע להמעיט או להימנע מצריכת חדשות בשל עומס רגשי, תחושת חוסר שליטה או חוסר עניין. מעבר לכך, נראה כי רבים מהצעירים נוטים להעדיף תוכן קצר, מבדר וקל לעיכול ברשתות החברתיות על פני צריכת חדשות מסורתית, גם אם היא מקוונת. מגמה זו עלולה להוביל להעמקה של פערי ידע ולפגיעה באוריינות האזרחית ובמעורבות הדמוקרטית של קבוצות אוכלוסייה שונות.\n\n\n2.4.4.2 התוכנית למלחמה במגמת ההימנעות מחדשות\nבכדי להתמודד עם מגמת ההימנעות מחדשות ולנסות להחזיר את הציבור אל עולם התוכן החדשותי, מוצעות כיום מגוון גישות שמטרתן לשפר את חוויית צריכת החדשות ולהפוך אותה לרלוונטית, נגישה ובריאה יותר עבור הקוראים. מהנתונים עולה כי הציבור מביע עניין רב בסוגי עיתונות שיכולים להקל על תחושת העומס והשליליות. 94% מהנשאלים ציינו כי הם מעוניינים לראות יותר עיתונות הסברית שמפשטת את המציאות ומניחה תשתית להבנה עמוקה של סוגיות מורכבות.\n\n\n\nבתרשים: שאלה מתוך סקר שערך מכון רויטרס לעיתונות המקיפה את “כל אחד מהגורמים הבאים חשוב מאוד או חיוני השנה בעבור נמנעי חדשות”. Reuters News Institute, University of Oxford (2024)\n\n\nבתרשים: שאלה מתוך סקר שערך מכון רויטרס לעיתונות המקיפה את “כל אחד מהגורמים הבאים חשוב מאוד או חיוני השנה בעבור נמנעי חדשות”. Reuters News Institute, University of Oxford (2024)\nבנוסף, שאלות ותשובות נתפסות כפורמט יעיל במיוחד – 87% מהציבור הביעו עניין במבנה זה, המאפשר לצרכני החדשות לקבל מידע ממוקד וברור. אחת התובנות המרכזיות שניתן להסיק היא שהציבור מעוניין בעיתונות פתרונות (73%) ולעיתונות שמתמקדת בהשראה ובתקווה, כמו עיתונות השראה (66%) וסיפורים חיוביים (48%). צרכני החדשות רוצים לשמוע לא רק על בעיות וקשיים אלא גם על פתרונות, יוזמות חיוביות ואנשים שפועלים לשיפור המציאות.\nכמו כן, ישנה דרישה מובהקת לעיתונות איטית (64%) ולעיתונות שמציגה סדר יום רחב יותר (65%), כלומר, סיקור שמעמיק ולא מסתפק בידיעות שטחיות או בסנסציות רגעיות. עיתונות איטית מתמקדת בהקשר, בהיסטוריה ובניואנסים, ומאפשרת לקוראים להבין את העולם בצורה מעמיקה ומאוזנת יותר. קטגוריית ה״אחר״ (32%) כוללת פתרונות נוספים שמציעים הציבור והעוסקים בתחום, כמו הגברת השקיפות בתהליך הפקת החדשות, שילוב של קולות אזרחיים לא-ממוסדים והרחבת שיתופי הפעולה בין כלי תקשורת לקהילות מקומיות.\nהמאבק בתופעת נמנעי החדשות לא נשען רק על שינוי תוכן, אלא גם על שינוי הגישה: פחות דרמטיזציה, יותר הקשר; פחות לחץ רגשי, יותר כלים להבנה ופתרון; פחות חדשות לשם החדשות, ויותר חדשות שמכבדות את הקוראים ותורמות להם משמעותית.\n\n\n\n2.4.5 הפתרונות לפי ארגז הכלים (שוורץ אלטשולר ופלדמן, 2021)\n\n2.4.5.1 מודלים כלכליים קיימים\n\nחומות תשלום;\nמימון המונים;\nאיסוף מידע על גולשים.\n\n\n\n2.4.5.2 טכנולוגיה\n\nחממות חדשנות;\nפיתוח טכנולוגי;\n\nהתאמה אישית (פרסונליזציה);\nויזואליזציה;\nזיהוי פייק.\n\n\n\n\n2.4.5.3 מקצועיות ואתיקה\n\nחיזוק מעמד העיתונאים;\nיותר עיתונאים מאוגדים;\nעיגון וטיפוח המחויבות האתית;\nקרנות למימון תביעות השתקה.\n\n\n\n2.4.5.4 רגולציה ומדיניות\n\nהתערבות מתוחכמת בחיזוק המגוון (ללא התערבות בתכנים);\n״שוברי תקשורת״ לצעירים ולמשפחות;\nסיוע ממשלתי עקיף פרסום ממשלתי רק למפיקות תוכן מקומיות;\nעמדה מתוחכמת כלפי מדידת ריכוזיות וניהולה;\nחיזוק רגולציה עצמית.",
    "crumbs": [
      "<span class='chapter-number'>2</span>  <span class='chapter-title'>משבר העיתונות המודפסת</span>"
    ]
  },
  {
    "objectID": "unit2.html#על-התוכן-איך-יודעים-מי-פה-עיתון-רציני",
    "href": "unit2.html#על-התוכן-איך-יודעים-מי-פה-עיתון-רציני",
    "title": "2  משבר העיתונות המודפסת",
    "section": "2.5 על התוכן: איך יודעים מי פה עיתון רציני?",
    "text": "2.5 על התוכן: איך יודעים מי פה עיתון רציני?\n\n2.5.1 מי משפיע יותר?\n\n\n\nimage.png\n\n\nההבחנה בין עיתונות איכותית לתקשורת פופולרית הפכה למשמעותית במיוחד בעידן הדיגיטלי, בו מתקיימת תחרות רבה על תשומת הלב של הקוראים והצופים. העיתונות האיכותית ממוקדת בהעמקה, מחקר וכתיבה ביקורתית, והיא מתאפיינת בתחקירים, ניתוחים מעמיקים ושאלות אתיות שמגיעות מתוך מחויבות לערכים של אובייקטיביות ואמינות. היא שואפת לספק לקוראים תמונה רחבה ומעמיקה של המתרחש בעולם, תוך התמקדות בנושאים חברתיים, פוליטיים וכלכליים חשובים. לעיתים קרובות, עיתונאים בתחום זה פועלים מול לחצים של מהירות פרסום ורווחיות, ומנסים לשמור על רמת איכות גבוהה גם במציאות שבה הצורך בעדכונים מיידיים גובר.\nמנגד, התקשורת הפופולרית נועדה להיענות לצרכים מיידיים של הציבור וממוקדת בהגשה מהירה של חדשות, אייטמים אטרקטיביים וקליטים, שלעיתים קרובות מעדיפים נושאים שנוגעים לרגשות הציבור, בידור או סקופים ״צהובים״. תקשורת כזו שואפת למשוך כמה שיותר קהל תוך שימוש בכותרות מושכות, תוכן קצר וממוקד, ולעיתים גם מניפולציות רגשיות. החדשות המהירות והקלות לעיכול הופכות אותה לפופולרית מאוד, אך לעיתים קרובות מדובר בתכנים שטחיים שמטרתן להניע את הצופים לקרוא, ללחוץ או לצפות בתכנים דומים.\n\n\n2.5.2 איך מבדילים בין תקשורת איכותית לתקשורת פופולרית?\n\n\n\n\n\n\n\nתמהיל נושאים ותכנים\nחדשות חוץ, פוליטיקה, כלכלה וחברה מול ספורט, פשע, עניין אנושי, בידור וידוענים (סלבס).\n\n\n\n\nבולטות\nמיקום, אורך, דגשים חזותיים.\n\n\nטכניקות עיתונאיות ואתיקה\nהתקשורת האיכותית מחויבת לדיוק, איזון, להפרדת עובדות מדעות, לאינטרס הציבורי ולהימנעות משיקולי רווח מיידיים.\n\n\nגבולות הפרטי-ציבורי\nהתקשורת האיכותית מתאפיינת בחדירה מעטה לתחום הפרט.\n\n\nשפה\nמשלב לשוני גבוה או נמוך?\n\n\nעיצוב\nגרפיקה בולטת ובוטה או מאופקת ואלגנטית?\n\n\nכותרות\nאינפורמטיביות או אמוציונליות?\n\n\n\n\n\n2.5.3 חמישה סוגי עיתונים\n\n\n\nimage.png\n\n\nהעיתונות כיום מציעה מגוון סוגים של תוכן, הנבדלים בעיקר לפי עומק, סגנון ותחום ההתמקדות:\n\nעיתונות רצינית מתמקדת כמעט אך ורק בנושאים פוליטיים, כלכליים ושינויים מבניים עולמיים, בדגש על תחקירים וניתוחים מעמיקים.\nעיתונות רצינית למחצה מציעה תוכן דומה, אך משלבת גם חדשות רכות וידיעות מעלות עניין, תוך דגש על אלמנטים חזותיים וקריאות קלות יותר.\nעיתונות רצינית פופולרית שומרת על עקרונות העיתונות הרצינית, אך מציגה אותם בצורה נגישה יותר עם עיצוב גרפי מושך ותחומים כמו סקנדלים, ספורט ובידור. היא מייצגת ערכים רציניים, אך מותאמת לציבור רחב יותר.\nטבלואיד דוכנים מתאפיין באג׳נדה חזקה של סקנדלים, ספורט ובידור, אך שומר על איזון עם סיקור פוליטי ועניינים רציניים בתוך מעטפת פופולרית, המאפשרת לו להיענות לקהל מגוון.\nטבלואיד סופרמרקט הוא כורח תרבותי של בידור, סקנדלים וספורט, עם מרכיבים של פנטזיה והתרחקות מהעולם הרשמי. מדובר בעיתון שבסיסו הוא בידור קל, יותר מגזין מאשר עיתון, אך הוא עדיין מכיל תכנים שמייצגים את עולם המדיה הפופולרית.",
    "crumbs": [
      "<span class='chapter-number'>2</span>  <span class='chapter-title'>משבר העיתונות המודפסת</span>"
    ]
  },
  {
    "objectID": "unit2.html#סיכום",
    "href": "unit2.html#סיכום",
    "title": "2  משבר העיתונות המודפסת",
    "section": "2.6 סיכום",
    "text": "2.6 סיכום\n\nהמשבר אינו תופעה חדשה.\nהמשבר לא נבע ״בגלל האינטרנט״ ועיתונות החינם.\nקריאת העיתונים בירידה מזה עשורים בשל גורמים שונים.\nבראש הגורמים: סגנון החיים המשתנה וההבדלים הדוריים.\nהמשבר ניכר בתעשיית החדשות כולה, ולא רק בפרינט.\nאיך מרוויחים? פרדוקס: הכסף בפרינט, אך הקוראים באונליין.\nהפתרונות מתייחסים לגיוון הכנסות, הסתמכות על מנויים ופחות על פרסום, ורגולציה של הפלטפורמות.\nפורמטים מחלקים קהלי יעד, תמהיל תכנים, שפה ואתיקה (סוגי עיתונים).",
    "crumbs": [
      "<span class='chapter-number'>2</span>  <span class='chapter-title'>משבר העיתונות המודפסת</span>"
    ]
  },
  {
    "objectID": "unit3.html",
    "href": "unit3.html",
    "title": "3  החדשות באינטרנט",
    "section": "",
    "text": "3.1 תמצית\nכתיבה ועריכה מדעית: מר בר פישמן (barfi@post.bgu.ac.il)\nהעיתונות המקוונת נמצאת בין הגשמת חלום הטכנולוגיה לבין האיומים על הישרדותה: אלגוריתמים מציעים דרכים חדשות לספר סיפורים, אך במקביל הם מכרסמים בערך העיתונאי המסורתי. בשיעור הזה נקרא את מפת התקשורת המשתנה - החל מפרדוקס החדשנות באתרי החדשות, דרך מודלי ההכנסה החדשים, עלייתה של העיתונות האזרחית, וכלה במצב בו אתרי החדשות הפכו למכונות קליקים.",
    "crumbs": [
      "<span class='chapter-number'>3</span>  <span class='chapter-title'>החדשות באינטרנט</span>"
    ]
  },
  {
    "objectID": "unit3.html#מבוא",
    "href": "unit3.html#מבוא",
    "title": "3  החדשות באינטרנט",
    "section": "3.2 מבוא",
    "text": "3.2 מבוא\n\n3.2.1 ארבעה רגעי מפתח בהיסטוריה של החדשות בדיגיטל\nארבעה רגעי מפתח בהיסטוריה של החדשות בדיגיטל משקפים את האופן שבו העיתונות השתנתה עם המעבר לזירה המקוונת.\n29/04/1996 • הוול סטריט ג׳ורנל מפעיל לראשונה חומת תשלום (paywall)\nב-29 באפריל 1996 הפך הוול סטריט ג׳ורנל לעיתון הראשון שהפעיל חומת תשלום, מהלך שסימן שינוי משמעותי במודל הכלכלי של החדשות באינטרנט והעלה לדיון את השאלה האם תוכן עיתונאי צריך להיות נגיש בחינם או בתשלום.\n01/02/2003 • הדיווח המוטעה של ynet על שובו בשלום של אילן רמון\nב-1 בפברואר 2003 התרחש אחד מכשלי הדיווח הבולטים בעידן הדיגיטלי, כאשר אתר ynet פרסם בטעות כי אילן רמון שב בשלום ממשימת החלל, בעוד שמעבורת קולומביה התפרקה עם חזרתה לאטמוספירה.\n20/12/2012 • סיפור זוכה פרס פוליצר של הניו יורק טיימס על מפולת שלגים\nב-20 בדצמבר 2012 פרסם הניו יורק טיימס תחקיר מעמיק על מפולת שלגים קטלנית שאירעה עשרה חודשים קודם לכן, בה נהרגו שלושה בני אדם ונפצע גולש נוסף. הכתבה, שזכתה בפרס פוליצר, שילבה נרטיב עיתונאי עם כלים דיגיטליים חדשניים, וקבעה סטנדרט חדש לסיפורים מולטימודליים ואימרסיביים. המקרה הדגים את הסיכון שבמהירות הדיווח בדיגיטל על חשבון בדיקת העובדות.\n24/03/2014 • דו״ח החדשנות של הניו יורק טיימס\nב-24 במרץ 2014 פרסם הניו יורק טיימס את דו״ח החדשנות שלו, בו הופיע המונח המהפכני Digital First. הדו״ח הצביע על הצורך בהתאמה מלאה של גופי תקשורת לעידן הדיגיטלי, תוך העדפת הפלטפורמות המקוונות על פני הפרינט. כל אחד מהרגעים הללו מתאר נקודת מפנה בעיתונות הדיגיטלית, בין אם במודל הכלכלי, בדיוק הדיווח, בשימוש בטכנולוגיות חדשות או בגישה האסטרטגית של כלי התקשורת.\n\n\n3.2.2 האבולוציה של החדשות באינטרנט: סדרה של מהפכות\nהחדשות באינטרנט עברו מהפכות משמעותיות, כאשר כל תקופה מאופיינת במעבר טכנולוגי ושינוי בגישות ליצירת והפצת תוכן. השינויים בתעשיית המדיה והשינויים באסטרטגיות התוכן קשורים זה בזה: כל מהפכה טכנולוגית טומנת בחובה התאמות חדשות בדרכים בהן התוכן נוצר, מופץ ונצרך. המעבר ממדיה מסורתית לדיגיטל, מהפצת תוכן ממוקדת לאתר האינטרנט לתוכן מבוזר ומונחה אלגוריתמים, מעיד על כך שהמדיה הדיגיטלית היא שדה מתפתח ולא פחות מאשר גם מרחב אסטרטגי בו ארגונים ויוצרים מתמודדים עם השלכות והשפעות כלכליות, פוליטיות ותרבותיות.\n\n3.2.2.1 העידן ההשתתפותי (שנות ה-90 עד ראשית ה-2000)\n\nתקופה אופטימיסטית, רבים סוברים כי מדובר בכיכר השוק החדשה; עיתונות האזרחים ההשתתפותית עולה לראשונה.\nהתוכן הועבר לרשת בשיטת Shovelware, בהצגת הידיעות והפריטים מהמהדורה המודפסת כפי שהן באינטרנט, ללא כל התאמה נוספת, תוך ניצול ראשוני של יתרונות המדיום.\n\n\n\n3.2.2.2 עידן המעבר (2000 עד 2010)\n\nארגוני מדיה התאימו את עצמם לדיגיטל באמצעות גישות כמו Online First ו-Mobile First שהתמקדו בפרסום תוכן מותאם לפלטפורמות דיגיטליות ומובייל.\nעם עליית עידן הפלטפורמות, ענקיות כמו גוגל ופייסבוק שינו את האופן שבו תוכן מופץ ונצרך.\nכלי ניתוח נתונים והפצה מבוזרת הפכו לעקרונות חיוניים להצלחה, כאשר תכנים מסוימים אף נועדו להופיע ישירות ברשתות החברתיות.\n\n\n\n3.2.2.3 עידן המעבר (2000 עד 2010) ועידן הפלטפורמות (2010 עד 2020)\n\nארגוני מדיה התאימו את עצמם לדיגיטל באמצעות גישות כמו Online First ו-Mobile First שהתמקדו בפרסום תוכן מותאם לפלטפורמות דיגיטליות ומובייל.\nעם עליית עידן הפלטפורמות, ענקיות כמו גוגל ופייסבוק שינו את האופן שבו תוכן מופץ ונצרך.\nכלי ניתוח נתונים והפצה מבוזרת הפכו לעקרונות חיוניים להצלחה, כאשר תכנים מסוימים אף נועדו להופיע ישירות ברשתות החברתיות.\n\n\n\n3.2.2.4 העידן הפופוליסטי (מ-2020)\n\nהעידן הפופוליסטי התאפיין בפוליטיזציה של המידע, שימוש באלגוריתמים לקידום תכנים מפלגים, והגברת הוויזואליזציה והאודיו כדרכים להגביר מעורבות רגשית והשפעה.\n\n\n\n\n3.2.3 החדשות המקוונות בשורה של צמתים\nמדיום בן שלושה עשורים על פרשת דרכים\n\n\n\nimage.png\n\n\nבעבר, אך ורק העיתונאים שלטו בנרטיב החדשותי והיו מופקדים על אופן ההגשה, החל מההיבטים החזותיים וכלה בבחירת המילים. עם כניסת האלגוריתמים לזירה, הפכו הקוראים לבעלי השפעה גדולה יותר על התוכן, והעיתונות החלה להסתמך על ניתוח נתונים ושיפוט המידע בהתאם לביצועי הכתבות. המודל הכלכלי השתנה ממימון מסורתי של פרסומות למודל מאוזן יותר בין הכנסות מפרסום להכנסות ממנויים, כאשר חלק מהתוכן מוגש בחינם והשאר בתשלום. בנוסף, הצריכה הדיגיטלית השתנתה משמעותית וכעת היא מנגישה מידע, ידע ותחקירים נושאיים, עם דגש על מעורבות הקוראים. הדו-שיח בין החדשות לקהל הפך למשמעותי יותר, כאשר ניתוח הנתונים משפיע על האופן שבו סיפורים מוצגים ומקודמים.\n\n\n3.2.4 פרדוקס החדשנות באתרי החדשות\n\n3.2.4.1 ההתנגשות שבין שמרנות לבין חדשנות בתוכן החדשותי\nשמרנות מתאפיינת בתוכן שלרוב הוא קצר, לא מתעדכן תדיר, ומורכב מטקסטים, צילומים ומעט וידאו. תוכן זה מבוסס על פורמטים ותבניות מוכרות, שנמצאו יעילים לאורך זמן, ונשארים חלק מרכזי מהחדשות.\nחדשנות מתבטאת בשפע של אפשרויות חדשות לעיצוב והגשה של תוכן חדשותי, לרבות דרכים חדשות לספר סיפור, עדכונים מהירים, מולטימדיה מתקדמת (וידאו, אינפוגרפיקה, דאטה, ויזואליזציות, מציאות מדומה ועוד). חידושים אלו מאפשרים גיוון ושיפור בחוויית הצריכה של המשתמשים.\nמדוע למרות שפע האפשרויות החדשות אנו עדיין חשופים לתוכן שמרני יחסית?\nהומפרכט ואסר (Humprecht & Esser, 2018) טוענים במאמרם כי רק שליש מהאתרים מיישמים באופן מלא את שלוש ההבטחות של החדשנות: הגדלת שקיפות, הגדלת ההבנה בקרב הציבור והגברת הדיון הציבורי באמצעות פורומים וקהילות. המשמעות היא שרוב האתרים נותרו שמרניים.\nהסיבות לכך כוללות שיקולי מסחר ויקרות הפיתוח, כמו גם חוסר במערכות תמיכה מתקדמות. גם קוצר ראייה ומגבלות תקציב משפיעים על הנטייה לשמרנות. כמו כן, ישנם חסמים טכניים (כגון דפוסי צריכה רוטיניים וכניסה ארוכה לתוכן חדש) ואוריינטציה תעשייתית שמעדיפה לשמר פורמטים מוכרים, לצד קשיים בשבירת הרגלי הצריכה הישנים של הקהל.\n\n\nחרף הפוטנציאל הרחב של חדשנות טכנולוגית ועיצובית בחדשות, אנו עדים לשמרנות בשל מגבלות כלכליות, טכניות, ותרבותיות. השינוי הדרגתי וטעון במאמצים כדי להביא לאיזון חדש בין שמרנות לחדשנות, שיאפשר לספק תוכן עשיר, מגוון, ומעורב יותר לצרכנים.\n\n\n\n\n3.2.5 חדשנות בעיתונות: סוגים, מגמות וטכנולוגיות\nהחדשנות בעיתונות מתבטאת בסוגים חדשים של עיתונאות, מגמות מתפתחות וטכנולוגיות פורצות דרך, אשר משפיעות על הדרך בה אנו צורכים ומפיצים מידע.\n\n3.2.5.1 סוגים חדשים של עיתונות\n\nעיתונות אזרחים\nכל אדם יכול לשמש כעיתונאי ולספק תכנים חדשותיים מהשטח.\nעיתונות דאטה\nמתמקדת בניתוח נתונים על מנת להציג מידע באופן ברור וממוקד.\nעיתונות מולטימדיה\nמשלבת תמונות, וידאו וצלילים כדי להעשיר את החוויה החדשותית.\nעיתונות קוד פתוח\nעיתונות קוד פתוח מאפשרת גישה חופשית לתוכן ולעיתים גם לשיטות עבודה או כלים טכנולוגיים ובכך היא מקדמת שקיפות ושיתוף פעולה.\nעיתונות איטית\nעיתונות איטית שואפת להעמיק בניתוח ובדיקת פרטים לעומת עיתונות מהירה.\nעיתונות פתרונות\nמציעה דרכים מעשיות לפתרון בעיות בתחומים שונים.\nפודקאסטים\nהפופולריות של הפודקאסטים נסקה בשנים האחרונות ואפשרה לצרכנים להאזין לחדשות ותכנים בצורה גמישה ונגישה.\n\n\n\n3.2.5.2 מגמות חדשות\n\nפרסום פרוגרמטי\nבפרסום הפרוגרמטי מודעות מותאמות אישית מופיעות על סמך נתוני המשתמשים.\nבדיקת עובדות\nתחום בדיקת העובדות מזכה את העיתונאים בתפקיד חשוב בהבטחת אמינות המידע.\nלידתה המחודשת של עיתונות התחקיר\nלידתה המחודשת של עיתונות התחקיר תורמת לידיעות על אודות נושאים שעד כה לא היו נחשפים.\nהיפרלינקים\nהשימוש בהיפרלינקים מאפשר קישור למידע נוסף באופן שמעשיר את החוויה הוויזואלית והמידעית.\nגיבורות חדשות בחדר החדשות\nהגיבורות החדשות בחדרי החדשות כוללות אנשי מקצוע חדשים כמו מתכנתות ומנתחות נתונים, המובילות את המהפכה הטכנולוגית בעיתונות.\nפרסונליזציה\nמגמת הפרסונליזציה, שמשמעה התאמה אישית של תוכן למשתמש, הופכת את חוויית הצריכה לייחודית יותר וממוקדת.\n\n\n\n3.2.5.3 טכנולוגיות חדשות\n\nעיתונות 360\nמצלמות 360 מאפשרות צריכת חדשות בסביבה תלת-ממדית.\nעיתונות AR ו-VR\nסוגי עיתונות אלה מעשירים את התוכן ומביאות את הקוראים קרוב יותר לאירועים.\nרחפנים\nהשימוש ברחפנים לתיעוד בשטח מאפשר לעיתונאים גישה למקומות שהיו קשים או מורכבים לגישה.\nבינה מלאכותית\nהשימוש בבינה מלאכותית (AI) מאפשר אוטומציה של תהליכים כמו ניתוח נתונים, יצירת תוכן ובדיקת עובדות.",
    "crumbs": [
      "<span class='chapter-number'>3</span>  <span class='chapter-title'>החדשות באינטרנט</span>"
    ]
  },
  {
    "objectID": "unit3.html#תמורות-ואתגרים",
    "href": "unit3.html#תמורות-ואתגרים",
    "title": "3  החדשות באינטרנט",
    "section": "3.3 תמורות ואתגרים",
    "text": "3.3 תמורות ואתגרים\n\n3.3.0.1 לידתו המחודשת של התחקיר העיתונאי\nעיתונות התחקיר חוותה לידת מחודשת בעידן הדיגיטלי עם הקמת האיגוד הבינלאומי של כתבי התחקיר (ICIJ) שמחבר עיתונאים ברחבי העולם לשיתוף פעולה בפרויקטי תחקיר חובקי עולם. דוגמה מובהקת לכך היא חשיפת מסמכי פנמה ב-2016 שחשפה פרשות פיננסיות בינלאומיות (ראו הרחבה בהמשך). כיום, תחקירים נערכים לעתים בצוותים גדולים בכלי התקשורת או באמצעות מודל התחקיר המסובסד של פרופובליקה, המפיק תחקירים מתרומות פרטיות ומשתף פעולה עם כלי תקשורת מרכזיים במטרה לפרסמם. בנוסף, הפרסונליזציה והלוקליזציה של נתונים מאפשרות להתאים את התוכן לקהלים שונים באופן ממוקד ורלוונטי.\nהארגון הבינלאומי של כתבי התחקיר (ICIJ)\nנוסד ב-1997. מדובר בארגון ללא מטרות רווח הפועל ביותר מ-100 מדינות. האיגוד מתמקד בשחיתות, פשיעה כלכלית וזכויות אדם, ודוגל בשיתוף פעולה בין עיתונאים, כתבים ומדליפים ברחבי העולם. האיגוד מקדם שימוש בטכנולוגיות מתקדמות לניתוח מסמכים ומידע, ומסייע בחשיפת פרשיות משמעותיות שהובילו להתפטרות בכירים ולרפורמות כלכליות. הארגון זכה בפרסים רבים והשפעתו ניכרת בשינויים בחקיקה ולעתים גם בהשפעה על חקירות פליליות.\n\n\n3.3.0.2 מסמכי פנמה\n\n\n\nimage.png\n\n\nמסמכי פנמה (2016) נחשפו במסגרת תחקיר חסר תקדים שערך האיגוד הבינלאומי של כתבי התחקיר, בו נותחו מעל 11 מיליון מסמכים שהודלפו ממשרד עורכי הדין ״מוסאק פונסקה״. המסמכים חשפו כיצד אנשי עסקים, פוליטיקאים ודמויות ציבוריות ניצלו חברות קש בכדי להלבין כספים ולהימנע מתשלום מיסים. פרסום התחקיר היווה גורם לטלטלה פוליטית וכלכלית ברחבי העולם. אלפי עיתונאים ברחבי העולם שיתפו פעולה בעבודת ניתוח המסמכים ובכך הפכו את התחקיר לפרויקט בינלאומי בקנה מידה עצום, בהיותו בעל השפעה רבה על המערכות הפוליטיות והכלכלה הבינלאומית.\n\n\nבין השאר, ראש ממשלת איסלנד, קארי יוהאנסון, התפטר לאחר שנחשפו קשרים בינו לבין חברות קש. בנוסף, דמויות בולטות כמו וולדימיר פוטין ודיויד קמרון ספגו ביקורת ציבורית קשה בעקבות הגילויים.\n\n\n\n3.3.0.3 תחקירי ענק ופרויקטים\nתחקירי ענק ופרויקטים עיתונאיים מעמיקים הופכים להיות חלק מרכזי בעיתונאות המודרנית, כשמערכות חדשות גדולות ממשיכות להוביל את התחום. כלי תקשורת כמו הניו יורק טיימס, וושינגטון פוסט, BBC, וול סטריט ג׳ורנל ועוד עושים שימוש במשאבים רבים ובצוותים גדולים במטרה לחשוף סיפורים ופרשות העוסקות בנושאים שונים.\nתחקיר Top Secret America של הוושינגטון פוסט נחשף ב-2010 וחשף את הממדים העצומים של תעשיית המודיעין והביטחון הלאומי בארה״ב לאחר פיגועי 11 בספטמבר. התחקיר חשף את הצמיחה המהירה של סוכנויות המודיעין הפרטיות ששגשגו כלכלית תוך כדי עבודה עם הממשל הפדרלי והוביל לחשיפת מערכות מתודולוגיות שנחשבו לאכזריות ובלתי מפוקחות. עם 850,000 אנשים מעורבים בתעשיית המודיעין ו-1,271 ארגונים שונים במדינה, התחקיר חשף את היקף הפעולה של עולם המודיעין והביטחון בארצות הברית והביא לכדי שיח עולמי על פרטיות, שקיפות ובקרה.\nהפרויקט 1619 של הניו יורק טיימס החל ב-2019 וחקר את ההיסטוריה של העבדות האפריקאית בארצות הברית והשפעתה על החברה והתרבות האמריקאית עד ימינו. שם הפרויקט מציין את השנה שבה הגיעו העבדים האפריקאיים הראשונים לאמריקה. מטרת הפרויקט הייתה לחשוף את העבר האפל של העבדות ולהציג כיתד העבדות והשפעתה חדרו לכל תחום בחברה האמריקאית, בין היתר לכלכלה, לפוליטיקה ולתרבות. התחקיר כלל כתבות, דעות, ויזואליה ותיעוד היסטורי, והפך לנושא מרכזי בשיח הציבורי בארצות הברית על גזע, דיכוי ותודעה ציבורית. הפרויקט עורר שיח רחב על הצורך להכיר במורשת השעבוד בכדי להבין את מרקמה של החברה האמריקאית כיום. בזאת, הפרויקט הביא לדיונים על תשלום פיצויים וגיבוש מדיניות ציבורית.\n\n\n3.3.0.4 מודל התחקיר המסובסד\nמודל התחקיר המסובסד מתווה תהליך סדור בהפסקת תחקירים במימון מתרומות ומקרנות פילנתרופיות. מימון מסוג זה מאפשר לעיתונאים לבצע עבודת תחקיר מעמיקה מבלי שהם נתונים ללחץ מסחרי או מבלי שהם תלויים בהכנסות מפרסום. כך, התחקירים לא נתונים להשפעות חיצוניות מכל סוג. העיתונאים מפתחים ויוצרים תכנים בצורה עצמאית וללא משוא פנים. המודל מעניק לעיתונאים זמן וכלים כדי לעסוק בנושאים חברתיים, פוליטיים וכלכליים חשובים, ומאפשר להם להתמקד בתחקירים ארוכים, מעמיקים ואיכותיים.\n\n\nפרופובליקה, ארגון עיתונאי שממומן מתרומות פילנתרופיות ומתמקד בתחקירים ארוכים שמנתחים נושאים מורכבים כמו אי-שוויון חברתי, פוליטיקה, כלכלה וזכויות אדם. תוצאות התחקירים של פרופובליקה מתפרסמות באתר האינטרנט שלו, ולעיתים גם בשיתוף פעולה עם עיתונים גדולים וכלי תקשורת מרכזיים. כך מתאפשרת חשיפה רחבה של ממצאים וההשפעה על השיח הציבורי והחקיקה מתחזקת.\n\n\n\n3.3.0.5 פרסום פרוגרמטי\nפרסום פרוגרמטי היא שיטה לפרסום דיגיטלי בה המודעות מותאמות באופן אוטומטי לכל משתמש ולקהל היעד המתאים לו ביותר בזמן אמת. תהליך זה מתנהל באמצעות מערכות שמקבלות החלטות בזמן אמת באשר למודעות שיוצגו לכל גולש/ת, ומבוססות על נתונים אודות ההתנהגות ו״טביעת האצבע״ הדיגיטלית של המשתמשות/ים, תחומי העניין והעדפותיהן/ם. כך, מותגים יכולים להגיע בצורה ממוקדת ומדויקת לקהלים רלוונטיים תוך כדי שהם מבצעים שינויים למודעות בזמן אמת להשגת תוצאות יעילות יותר.\n\n\n\nimage.jpeg\n\n\nתהליך הפרסום הפרוגרמטי\n\nהגולש/ת מגיע/ה לאתר אינטרנט שבו מוצגת מודעה.\nברגע שהעמוד נטען, המידע אודות הגולש (כגון תחומי עניין, מיקום גיאוגרפי, היסטוריית חיפושים ועוד) מועבר למערכת הגשת הקמפיינים.\nהמערכת מבצעת התאמה בין נתוני הגולש/ת לבין קמפיינים רלוונטיים שזמינים במערכת, ומבצע את ההימור על הקמפיין שמתאים ביותר להצגה לגולש/ת.\nהגולש/ת נחשפ/ת למודעה המתאימה לו ביותר בזמן אמת, בהתבסס על נתוניה/ו האישיים. כך גובר הסיכוי שהמודעה תעניין את הגולש/ת ותניע אותה/ו לפעולה.\n\n\n\n3.3.0.6 מעיניו של העורך\nנתוני מעורבות גולשים בזמן אמת\nלוח המחוונים שמופיע בפני עורכות החדשות מציג תמונת מצב מקיפה וקלת גישה בזמן אמת של ביצועי האתר. הלוח מציג את מספר המבקרים הכולל, כמו גם את מספרם על פני זמן במטרה לאפשר זיהוי מגמות וניתוח תנועה באתר. הפילוח לפי מקורות הפניות מציג מאילו אתרים מגיעות המבקרות ובכך מאפשר לעורכת להעריך את היעילות של הקמפיינים או של ההפניות החיצוניות. בנוסף, הלוח מציג את הידיעות המובילות – כך העורכת מבינה אילו נושאים מושכים את תשומת הלב הרבה ביותר. כמו כן, מופיעים נתונים על מבקרות רדומות – גולשות שביקורן נפסק באתר, וגולשות פעילות, מתוך הניסיון להעריך ולהבין את מידת מעורבות המשתמשות ובגיבוש אסטרטגיה להחזרת גולשות רדומות ולשימור גולשות פעילות.\n\n\n\nimage.png\n\n\nבדיקות A/B\nבדיקות A/B הן כלי חשוב בעיתונאות הדיגיטלית, במיוחד כשמדובר בניתוח ביצועים של טיזרים, כמו כותרות וכותרות משנה. מטרת הכלי היא להשוות בין גרסאות שונות של תוכן בכדי לזהות איזו גרסה משיגה את היעדים באופן מוצלח יותר, על פי מדדים כמו שיעור הקלקות (CTR), משך שהות בעמוד או שיעור המעורבות של הגולשים.\n\n\n\nimage.png\n\n\nבמקרה של כותרות וכותרות משנה, עורכת או מנהלת התוכן יוצרת שתי גרסאות שונות של טיזר לאותה ידיעה, כאשר כל גרסה שונה בפרטים מסוימים – לדוגמה, נוסח הכותרת, שימוש במילים חזקות או מבנה הידיעה בכותרת. המטרה היא לבדוק איזו כותרת או כותרת משנה גורמת ליותר גולשות ללחוץ על הידיעה ולהיכנס לקרוא את התוכן המלא.\nתהליך בדיקות A/B\n\nיצירת שתי גרסאות שונות של הכותרת או של כותרת המשנה.\nחלוקה אוטומטית של הגולשים לשתי קבוצות, כאשר כל קבוצה נחשפת לגרסה שונה.\nאיסוף נתונים במהלך התקופה בה מתנהלת הבדיקה, כמו שיעור הקלקות, זמן שהות בעמוד, אינטראקציה עם התוכן ועוד.\nניתוח תוצאות הבדיקה ובחירת הגרסה שהביאה לתוצאות הטובות ביותר.\n\n\n\nהשימוש ב-A/B Testing מאפשר לעורכות להבין אילו כותרות, מסרים ושיטות פנייה עובדים בצורה הטובה ביותר עם קהלי היעד ומשפר את יכולת האתר למשוך גולשות ולהגדיל את המעורבות בתוכן.\n\n\n\n3.3.0.7 סוף עידן ההפניות\nאתרי חדשות מסתמכים פחות ופחות על תנועת גולשים מהפניות חיצוניות, בעיקר מרשתות חברתיות ומנועי חיפוש. שינויים באלגוריתמים שבפלטפורמות כמו פייסבוק צמצמו משמעותית את החשיפה לידיעות חדשותיות בפיד, מה שהוביל לירידה חדה בתנועת הגולשים מאתר כמו אלה.\nבמקביל, גוגל מספקת תשובות ישירות בתוצאות החיפוש, מה שמפחית את הצורך של המשתמשים להיכנס לאתרים חיצוניים על מנת לקבל מידע. כתוצאה מכך, אתרי החדשות מחפשים אסטרטגיות חדשות למשיכת קהלים כאשר ההשקעה העיקרית היא בטיפוח תנועה ישירה. בין האמצעים הבולטים ניתן למנות השקעה באפליקציות ייעודיות, שליחת ניוזלטרים ממוקדים ופיתוח מועדוני מנויים המציעים תוכן בלעדי.\n\n\n\nלפי מכון רויטרס לחקר עיתונות, 74% מראשי המדיה שהשתתפו בסקר הטרנדים והטכנולוגיות השנתי מדווחים על דאגה גוברת בנוגע לדעיכה בהפניות לאתרי החדשות ממנועי חיפוש. מגמה זו, לצד ירידה של 67% בתנועת גולשים המגיעה מפייסבוק בתוך שנתיים בלבד, מצביעה על שינוי דרמטי באופן שבו צרכני חדשות מגיעים לתוכן עיתונאי.\n\n\nלפי מכון רויטרס לחקר עיתונות, 74% מראשי המדיה שהשתתפו בסקר הטרנדים והטכנולוגיות השנתי מדווחים על דאגה גוברת בנוגע לדעיכה בהפניות לאתרי החדשות ממנועי חיפוש. מגמה זו, לצד ירידה של 67% בתנועת גולשים המגיעה מפייסבוק בתוך שנתיים בלבד, מצביעה על שינוי דרמטי באופן שבו צרכני חדשות מגיעים לתוכן עיתונאי.\nמגמה זו משתלבת עם הדגש ההולך וגובר על מנויים ותוכן פרימיום המאפשרים לאתרי החדשות להפחית את התלות בהכנסות מפרסום. בנוסף, אתרי החדשות מתמודדים עם תחרות גוברת מצד פלטפורמות כמו טיקטוק ויוטיוב שהפכו למקורות מידע עיקריים עבור דור צעיר המעדיף לצרוך את החדשות באמצעות ווידאו קצר ואלגוריתם מותאם אישית. השינוי מאלץ את התעשייה להסתגל ולהציע חוויות חדשות שיתאימו להרגלי הצריכה המשתנים של הקוראים.",
    "crumbs": [
      "<span class='chapter-number'>3</span>  <span class='chapter-title'>החדשות באינטרנט</span>"
    ]
  },
  {
    "objectID": "unit3.html#סיכום",
    "href": "unit3.html#סיכום",
    "title": "3  החדשות באינטרנט",
    "section": "3.4 סיכום",
    "text": "3.4 סיכום\n\nהחדשות באינטרנט התפתחו בארבעה עידנים ובהם המעבר מאופטימיות להתמודדות עם אתגרי הפלטפורמות והפופוליזם.\nקיים פרדוקס בין הפוטנציאל הטכנולוגי העצום של המדיה הדיגיטלית לבין השמרנות בפועל של רוב התכנים המקוונים.\nהחדשנות בעיתונות מתבטאת בסוגים חדשים של עיתונות, מגמות וטכנולוגיות חדשות המשנות את איסוף וצריכת החדשות.\nהתחקיר העיתונאי חווה לידה מחודשת במרחב הדיגיטלי דרך ארגונים בינ״ל, שיתופי פעולה חוצי גבולות ומודלים מסובסדים.\nצוואר הבקבוק הכלכלי מתבטא בהכנסות נמוכות, שליטת ענקיות הטכנולוגיה בפרסום ושימוש בחוסמי פרסומות.\nהדאטהפיקציה של צריכת החדשות הופכת את פעילות הגולשים לנתונים כמותיים המשפיעים על החלטות עריכה ותוכן.",
    "crumbs": [
      "<span class='chapter-number'>3</span>  <span class='chapter-title'>החדשות באינטרנט</span>"
    ]
  },
  {
    "objectID": "unit4.html",
    "href": "unit4.html",
    "title": "4  מהגל אל הדיגיטל: לאן הולך הרדיו?",
    "section": "",
    "text": "4.1 תמצית\nכתיבה ועריכה מדעית: מר בר פישמן (barfi@post.bgu.ac.il)\nלמרות שהוספד פעמים רבות ונחזה להיעלם מול עליית הטלוויזיה והמדיה הדיגיטלית, הרדיו ממשיך להוות מדיום משמעותי על גבי מפת התקשורת. בשיעור זה נעסוק בהסתגלותו המרשימה של המדיום האודיאלי הוותיק לעידן הדיגיטלי וב״מהפיכת האודיו״ החדשה. החל ברדיו המסורתי, דרך פודקאסטים וכלה בשידורי סטרימינג - נלמד על האתגרים, ההזדמנויות והחדשנות בעולם האודיו.",
    "crumbs": [
      "<span class='chapter-number'>4</span>  <span class='chapter-title'>מהגל אל הדיגיטל: לאן הולך הרדיו?</span>"
    ]
  },
  {
    "objectID": "unit4.html#מבוא",
    "href": "unit4.html#מבוא",
    "title": "4  מהגל אל הדיגיטל: לאן הולך הרדיו?",
    "section": "4.2 מבוא",
    "text": "4.2 מבוא\n\n4.2.1 התחרות על האוזן\n\n4.2.1.1 סוכנים אינטליגנטיים\nסוכנים אינטליגנטיים מבוססי שפה הופכים לחלק מהותי מחוויית צריכת החדשות בעידן הבינה המלאכותית. הם מאפשרים התאמה אישית של תוכן חדשותי, מסכמים מידע ומציעים תובנות רחבות להקשרים שונים. מעבר לכך, האינטראקטיביות המובנית בהם מאפשרת למשתמשים לקיים שיח ישיר עם המידע – לשאול שאלות, לבקש הבהרות ולהעמיק לפי צורך. החיפוש עצמו מתרחב מעבר למילות מפתח, ומבוסס על הבנת כוונה והקשר, כך שהגישה לחדשות נעשית חכמה, דינמית ומדויקת יותר.\n\n\nדוגמה לסוכן האינטליגנטי של ה-Time בכתבה על דונאלד טראמפ\n\n\n\n4.2.1.2 מדוע להשקיע כל כך במדיום בן יותר ממאה שנה?\nהשיקולים השונים המובילים להשקעה גוברת בפודקאסטים ובתוכן שמע רבים ומגוונים. חלקם נוגעים לצרכים של קהלים, לטרנדים צרכניים, למהלכים של שחקנים גדולים בתחום, ולהעדפות המשתמשים עצמם.\nהדגש העיקרי הוא על העובדה שפודקאסטים ותוכן אודיו אינם טרנד חולף. יתרה, יש הטוענים כי מדובר בתופעה בעלת בסיס רחב של ביקוש, תשתיות והשפעה תרבותית ועסקית. במבט על המגמה, יותר ויותר חברות תקשורת, מותגים ויזמים פונים לתחום השמע ככלי לביסוס נוכחות, להרחבת קהלים ולבניית מערכות יחסים ארוכות טווח עם המאזינים.\n\n\n\nבתרשים: מכון רויטרס לעיתונות סקר היכן ישקיעו השנה 250 ראשי מדיה.\n\n\nבתרשים: מכון רויטרס לעיתונות סקר היכן ישקיעו השנה 250 ראשי מדיה.\nמכון רויטרס לעיתונות ערך סקר בקרב ראשי מדיה רבים ברחבי העולם בנושא סדרי העדיפויות בהשקעות. התוצאה המרכזית מעידה כי ההשקעה הגבוהה ביותר הופנתה להפקות אודיו, עם 46% מהמשיבים שציינו כי מדובר בתחום בו הם משקיעים יותר השנה. אחריו נמצאות הפקות וידאו והפקות לקהל צעיר. הנתונים מצביעים על מגמה ברורה של מעבר ממדיה ויזואלית בלבד לעבר שילוב או העדפה של תוכן אודיו, ככל הנראה בשל נוחות הצריכה, ההתאמה לאורח החיים המודרני, ויכולתו של האודיו לייצר חוויה אינטימית יותר עם הקהל. הדבר גם מעיד על כך שמנהלים רואים בתוכן שמע פוטנציאל עסקי וצורכי קהל ברי-השפעה.\n\n\n4.2.1.3 הניו יורק טיימס ממשיך לחדש\nאפליקציית NYT Audio של הניו יורק טיימס הושקה ב-2022 ומשמשת דוגמה לאופן שבו גוף תקשורת מסורתי מקים פלטפורמת שמע במטרה להישאר רלוונטי. האפליקציה מספקת חוויית משתמש עשירה עם שילוב בין מאמרים מוקראים, פודקאסטים מקוריים וניתוחים קוליים – באריזה זהות מותגית חזקה ומבוססת. לאפליקציה שלושה מאפיינים עיקריים:\n\nעיתונות להאזנה – מאמרים מוקראים וידיעות אחרות המוגשות כתוכן אודיו;\nחווית משתמש – האפליקציה מציעה המלצות מותאמות לקורא/מאזין;\nבלעדיות למנויים – שימור הקהל הקיים וחיזוק המודל העסקה.\n\n\n\n4.2.1.4 צפוף באוזן\nבשנים האחרונות גברה התחרות על אוזני הקהל – לצד הרדיו והפודקאסטים המוכרים, טכנולוגיות ומדיה אחרים כמו עוזרים קוליים, אודיו סטרימינג (אפל מיוזיק, ספוטיפיי ואחרים), ואף ספרים מוקלטים – מתחרות גם כן. התחרות מדגימה את המעבר מתוכן חזותי לקריאה או צפייה לתוכן שניתן לצרוך תוך כדי תנועה, נהיגה או פעולות אחרות. הרעיון המרכזי הוא שהשמע הפך לצורת תקשורת נוחה במיוחד בעידן הדיגיטלי, המתאפיין בחיפוש המתמשך אחר גמישות, נוחות ונגישות. בנוסף, טכנולוגיות קוליות מתאפיינות ביצירת חיבור אישי, ולעתים גם רגשי, ובכך הן מעצימות את חוויית המשתמש ופותחות שווקים חדשים.\n\nהקראת כתבות באתרי חדשות – טכנולוגיית Text-to-Speech (טקסט לדיבור) מאפשרת למבקרים להאזין לתוכן בצורה אוטומטית ונוחה בכל רחבי אתרי חדשות;\n\n\n\nדוגמה להקראת כתבה באתר ynet\n\n\nעוזרים קוליים (סירי, גוגל אסיסטנט ועוד) – עוזרים קוליים משדרים מידע, עוזרים בביצוע פעולות ומבצעים משימות בצורה קולית וממוקדת, תוך שימוש ב-AI;\nרמקולים חכמים (אמזון, אפל, סונוס ועוד) – מאפשרים אינטראקציה קולית עם המכשירים הביתיים, גישה לשירותי אודיו על פי דרישה, והפעלת פקודות קוליות עבור מגוון פעולות בבית.\n\n\n\n\n4.2.2 המשמעויות של מהפכת האודיו\n\n\n\n\n\n\n\nהחדשות הטובות\nהחדשות הרעות\n\n\n\n\nהזדמנויות טובות לצמיחה, להגדלת כיסוי, לביסוס נאמנות וליצירת רווח – יותר מטקסט ווידאו.\nיותר תחרות על תשומת לב.\n\n\nהאודיו פתוח לכל אחד עם סמארטפון וסיפור.\nעוד זירת מאבק מרכזית בין המוציאים לאור והפלטפורמות.\n\n\nמושך השקעות ופיתוחים.\nעוד קושי לצוף ולהצטיין בתוכן מקצועי.\n\n\n\nלפלטפורמות – מדיום קשה יותר לסינון תכנים שנויים במחלקות.",
    "crumbs": [
      "<span class='chapter-number'>4</span>  <span class='chapter-title'>מהגל אל הדיגיטל: לאן הולך הרדיו?</span>"
    ]
  },
  {
    "objectID": "unit4.html#מה-העניין-ברדיו",
    "href": "unit4.html#מה-העניין-ברדיו",
    "title": "4  מהגל אל הדיגיטל: לאן הולך הרדיו?",
    "section": "4.3 מה העניין ברדיו?",
    "text": "4.3 מה העניין ברדיו?\n\n4.3.1 הרדיו בשורה של צמתים\n\n\n\nבתמונה: הדמיה של הצמתים בפניהם עומד הרדיו.\n\n\nבתמונה: הדמיה של הצמתים בפניהם עומד הרדיו.\nהמהפכה הדיגיטלית שינתה את פני הרדיו והפכה אותו ממדיום חד-כיווני, שמשדר תכנים לקהל רחב בצורה אחידה, לפלטפורמה גמישה, מגוונת ומותאמת אישית. בעבר, הרדיו התבסס על שידור רציף בלוחות שידור קבועים ותכנים ששודרו דרך גלי האתר בשיטת הברודקאסטינג (Broadcasting).\nכיום, הרדיו מתאפיין בצריכה על-פי דרישה, אלגוריתמים שמציעה תכנים מותאמים, ושירותים דיגיטליים ואינטרנטיים המאפשרים שידור לקהלי יעד ייחודיים (Narrow Casting). המעבר שינה את האופן בו קהלים צורכים רדיו, ויתרה מכך, גם הצביע על תהליך רחב יותר של מעבר להתאמה אישית ולזמינות תכנים על-פי דרישה, כתחליף לחוויית ההאזנה ההמונית והקולקטיבית שאפיינה את המדיום בעבר.\n\n\n4.3.2 מדוע הרדיו רלוונטי?\nהרדיו אינו מדיום נוסטלגי – הוא זירה חיה ורלוונטית גם כיום, ולכן יש לו מקום מרכזי בדיון התקשורתי בימינו. מדובר באמצעי התקשורת הראשון שהפך למדיום ייעודי לשידור, ומאז נותר נוכח, גם אם בשינויים תכופים. זאת ועוד, הרדיו מצליח לשמר את הקסם הייחודי שלו – חוויה אודיאלית מלאה המבוססת על קרבה אינטימית בין המוען לנמען, על תחושת לכידות ועל שגרה והרגלים של אמנים, שדרנים וקהל נאמן. הרדיו ממשיך להיות תחרותי ונוכח, בין אם בפורמטים חדשניים כמו פודקאסטים ובין אם דרך תחנות מסורתיות עם נגיעות עדכניות. המורכבות התרבותית שלו באה לידי ביטוי גם בחברה הישראלית, בה רשתות כמו גלגלצ, גלי צה״ל ותחנות הרדיו האזורי מגדירות מחדש את מקומן במדיה המקומית ו״שורדות״ מתקופה לתקופה.\n\n\n4.3.3 4 המהפכות ששרד הרדיו\nההיסטוריה של הרדיו רצופה באתגרים טכנולוגיים ותרבותיים, אך כל אחד מהם הפך להזדמנות להתחדשות.\n\nבשנות ה-40, העלייה של שידורי ה-FM הביאה עמה איכות שידור גבוהה יותר ודחקה את ה-AM לשוליים.\nבשנות ה-50, הופעת הטלוויזיה איימה להפוך את הרדיו למיותר, אם כי הוא שרד בזכות התאמת התכנים – התוכן חדשותי והשיח נשארו ברדיו, בשעה שהתוכן המתוסרט (אמנותי ועלילתי – סרטים, סדרות ויצירות אחרות) עברו למסך.\nשנות ה-80 וה-90 הביאו עימן את תחנות הנישה והקהילה, שהציעו מענה לפיצול הזהות התרבותית של הקהל ויצרו גיוון רב בתכנים.\nעליית הסטרימינג הדיגיטלי וממשקי ההאזנה האינטרנטיים לא חיסלו את הרדיו, אלא דווקא דחפו אותו להמציא את עצמו מחדש, כחלק ממארג רחב של פלטפורמות אודיו מגוונות.\n\n\n\n\nבתרשים: ממוצע השעות ביום בהן אנשים מעל גיל 18 בארה״ב מבלים מול מדיה אודיאלית.\n\n\nבתרשים: ממוצע השעות ביום בהן אנשים מעל גיל 18 בארה״ב מבלים מול מדיה אודיאלית.\nעל אף התחרות ההולכת וגוברת מצד מדיה אודיו דיגיטליים, הנתונים מראים כי הרדיו עדיין מחזיק בנתח משמעותי מזמן ההאזנה של קהל המאזינים בארצות הברית. בין השנים 2020 ל-2024, הזמן היומי הממוצע שמוקדש לרדיו בקרב בני 18 ומעלה אמנם יורד במעט, אך נותר יציב יחסית, לצד עלייה הדרגתית בצריכת אודיו דיגיטלי. מגמה זו מעידה על כך שהרדיו לא נזנח, אלא ׳חי׳ לצד הפלטפורמות החדשות, כאשר לכל אחת מהן ישנו תפקוד ותפקיד תרבותי שונה. על אף שהאודיו הדיגיטלי מציע גמישות, ניידות ותכנים מותאמים אישית, הרדיו ממשיך לספק תוכן חברתי-קהילתי ומעוגן בזמן אמת – דבר שהופך אותו לכלי משלים ולא בהכרח למתחרה. השילוב בין השניים משרטט מציאות אודילית משולבת, בה הרגלי ההאזנה משתנים אך אינם מוחקים את ה׳ישן׳.\n\n\n4.3.4 הרדיו הוליד תופעות מרכזיות בעולמות המדיה\nהמושג Broadcast (ברודקאסט) – שידור – הגיע מתחום החקלאות, בו תיאר פיזור זרעים בצורה רחבה על פני שטח. עם התמסדות הרדיו, הושאל המושג לתיאור שידור שמגיע בו זמנית לקהל רחב ואנונימי. זוהי מהות הברודקאסט – תיווך חד-כיווני של תכנים ממקור מרכזי אל הציבור הרחב, בניגוד למודלים תקשורתיים אינטראקטיביים (דו-כיווניים).\nבהמשך, התגבש גם המושג הנגדי – Narrowcasting – שידור ייעודי וממוקד לקהלים ספציפיים. כך נוצרו הבחנות מהותיות במבנה, בקהלים ובמטרות של המדיה האודיאלית. כאשר המגמה כיום היא שילוב בין שני סוגי השידורים, הן לקהל רחב והן לקהל ממוקד.\nהתמסדות הרדיו גם הולידה שפה מקצועית ומושגים חדשים שהפכו לבסיס לתעשיית המדיה כולה. מושגים כמו Prime Time המייצג את שעות השידור המבוקשות ביותר, נולדו מתוך הצורך למשוך קהל בשעות האזנה מרכזיות. במקביל, התגבשו גם אסטרטגיות הפקה כמו שימוש ב-Sound Effects ליצירת אווירה, ו-Talk Radio כתת-ז’אנר שבו השיחה עומדת במרכז. גם בהיבט הרגולטורי (אסדרתי) – מדיניות רישוי תחנות, הקצאת תדרים, ואף הפורמט של השידור החי – כולם עוצבו על-ידי הרדיו, אך גלשו לטלוויזיה, לפודקאסטים ולמדיה נוספים.",
    "crumbs": [
      "<span class='chapter-number'>4</span>  <span class='chapter-title'>מהגל אל הדיגיטל: לאן הולך הרדיו?</span>"
    ]
  },
  {
    "objectID": "unit4.html#אוריינות-רדיופונית",
    "href": "unit4.html#אוריינות-רדיופונית",
    "title": "4  מהגל אל הדיגיטל: לאן הולך הרדיו?",
    "section": "4.4 אוריינות רדיופונית",
    "text": "4.4 אוריינות רדיופונית\n\n4.4.1 כיצד שדרני הרדיו עושים זאת?\n\n\n\nimage.png\n\n\n\n\n4.4.2 חמש ההחלטות שעל מנהלי תחנות רדיו לקבל\n\n\n\nimage.png\n\n\n\n\n4.4.3 מבנה של אייטם ברדיו\n\n\n\n\n\n\n\nהחלק\nדוגמה\n\n\n\n\nרישא (Lead)/כותרת\nפרשת קטר-גייט;\n\n\nגוף – הפרטים, הרקע של הסיפור והשלכותיו\nיונתן אוריך נחקר היום ויוחזר לבית המעצר. מחר בבוקר ייחקר שוב.\n\n\nסיפא – מסקנות, תגובות ולעתים פיקנטריה\nכתבנו רועי ינובסקי מציין כי מעצרו של אוריך יסתיים מחר בצהריים. אלי פלדשטיין עדיין נחקר – לאחר החקירה, יחזור למעצר הבית.",
    "crumbs": [
      "<span class='chapter-number'>4</span>  <span class='chapter-title'>מהגל אל הדיגיטל: לאן הולך הרדיו?</span>"
    ]
  },
  {
    "objectID": "unit4.html#פודקאסטים",
    "href": "unit4.html#פודקאסטים",
    "title": "4  מהגל אל הדיגיטל: לאן הולך הרדיו?",
    "section": "4.5 פודקאסטים",
    "text": "4.5 פודקאסטים\n\n4.5.1 שומעים היטב, משקיעים לאט\n\n\n\nimage.png\n\n\nהתרשים הימני מתאר את המהפכה וההאטה הכלכלית שמביא אתו הפרסום בשוק הפודקאסטים – תעשייה בהתהוות ובבלימה שמגלגלת מיליארדים במשך העשור האחרון. משמאל, ניתן להבחין בסוגות (ז׳אנרים) המובילים והאהובים על המאזינות והמאזינים בשוק הפודקאסטים. הפודקאסטים הפכו מזמן מ״תחביב צדדי״ והפכו לזירה משמעותית לצריכת תוכן, ידע, הבניית זהות וקבלת תחושת שייכות. כשבוחנים את המניעים להאזנה, מתגלה כי רוב המאזינים עושים זאת כדי ללמוד דברים חדשים ולהישאר מעודכנים – עדות לכך שמדובר במדיום שנתפס כאמין, עשיר ומעמיק. לצד זאת, גם היבטים של בידור, קהילתיות והעשרה מקצועית עולים בסקרים, דבר שמעיד על אופי רב-שימושי של המדיום.\n\n\n\nבתרשים: המוטיבציות להאזנה לפודקאסטים\n\n\nבתרשים: המוטיבציות להאזנה לפודקאסטים\n\n\n4.5.2 שוק הפודקאסטים העולמי בהאטה\nעל אף הפופולריות הרבה, שוק הפודקאסטים העולמי מציג סימני שחיקה ועייפות. ירידה של 5% במספר הפודקאסטים החדשים מצביעה על רוויה מסוימת, ובעיקר – על אתגרי מוניטיזציה. יותר ויותר תכנים ננעלים מאחורי חומות תשלום, וענקיות כמו Spotify נאלצות לבצע התאמות ארגוניות ואף קיצוצים, לאחר שהשקעות העתק לא נשאו פרי. מצד אחד – יש קהל, ומצד שני – ישנו קושי משמעותי בתרגום הקשב של הקהל להכנסה יציבה. במצב הזה, פודקאסטים עצמאיים, ללא תמיכה מסחרית, נעלמים לרוב מהזירה.\n\n\n\n\n\n\n\nהחדשות הטובות\nהחדשות הרעות\n\n\n\n\nהפרסום בפודקאסטים צפוי לצמוח: מכ-4 מיליארד דולר ב-2024 לכ-5 מיליארד דולר ב-2027.\nפחות פודקאסטים חדשים, ירידה בצמחיה בהאזנה מדו ספרתי ל-5% בשנה.\n\n\n\nיותר פרסומות יפגעו בחוויית ההאזנה ״ההילה נעשתה עמומה יותר״ (משקיע).\n\n\n\nספוטיפיי מצמצמת כוח אדם (6%) לאחר השקעות גדולות.\n\n\n\nהבעיה: פודקאסטים לא תרמו די מנויים ולא הגדילו מספיק הכנסות מפרסום.\n\n\n\nלהבדיל מנטפליקס, גם פודקאסט בלעדי מואזן חינם.",
    "crumbs": [
      "<span class='chapter-number'>4</span>  <span class='chapter-title'>מהגל אל הדיגיטל: לאן הולך הרדיו?</span>"
    ]
  },
  {
    "objectID": "unit4.html#הרדיו-בישראל",
    "href": "unit4.html#הרדיו-בישראל",
    "title": "4  מהגל אל הדיגיטל: לאן הולך הרדיו?",
    "section": "4.6 הרדיו בישראל",
    "text": "4.6 הרדיו בישראל\n\n4.6.1 נקודות ציון\nתולדות הרדיו הישראלי הן למעשה תולדותיה של מדינת ישראל. מתחילת שידורי ״קול ירושלים״ עוד ב-1936, דרך הקמת ״קול ישראל״ ותחנות צה”ל, ועד לניסיונות הרפורמה במהלך שנות ה-90 – הרדיו, לאורך כל הדרך, היווה מראה למאבקים על זהות, סמכות, חופש ביטוי ולאומיות. כל עשור הביא אתו מהפכות – שינויים לשוניים, גיוון בתכנים, חדירתו של השוק הפרטי לתחום והתרופפות המונופול הממלכתי.\n\n\n\nimage.png\n\n\n\n\nלהאזנה להצבעת האו”ם על הקמת מדינת ישראל\nלהאזנה להכרזה על מדינת ישראל בכ”ט בנובמבר\n\n\n\n4.6.2 התוכניות של שר התקשורת קרעי לחיסול הרדיו הארצי בישראל\nמדיניותו של (2025-2026) שלמה קרעי, שר התקשורת, מציירת מגמה מובהקת של צמצום ואף חיסול של מוסדות השידור הציבוריים. ההחלטות והצעדים שהוא מבקש לקדם כוללות ביטול תמיכות, סגירת תחנות כמו גל״צ, גלגלצ ורשת ב׳ והפרטת תדריהן. מחד, מדובר בשחיקת המנגנונים הדמוקרטיים (תקשורת מאוזנת, פתוחה ונגישה). מאידך, ישנה אידיאולוגיה המבקשת לקדם שוק חופשי, מיתון מונופולים מדינתיים, ומענה ללחצים פוליטיים.\n\n4.6.2.1 סגירת גלי צה״ל; ביטול התחנות האזוריות והפיכתן לארציות\nהרדיו האזורי ישדר בפריסה ארצית; השליטה בתחנות הרדיו תרוכז בידי גופים גדולים תוך העברת הבעלות על התחנות למקורבים לשלטון.\n\n\n4.6.2.2 הפרטת שידורי רשת ב׳ של כאן\nרשת ב׳ של תאגיד השידור הציבורי תופרט לידי מקורבים לשלטון ותפעל כתחנה מסחרית עם הכנסות מפרסום, ללא חובת שידור תוכן ציבורי.\n\n\n4.6.2.3 שינויים בתקצוב תחנות הרדיו האזוריות\nשינוי מנגנון התמיכה בתחנות הרדיו האזוריות, כך שיקבלו מימון על בסיס מדדים חדשים שעשויים להעדיף תחנות מסוימות על פני אחרות.\n\n\n4.6.2.4 ביטול סמכויות הפיקוח של הרשות השנייה על שידורי הרדיו\nהרשות השנייה תאבד את סמכותה לפקח על תכני התחנות האזוריות – מהלך לקידום הפחתת הרגולציה, ולפגיעה אפשרית באיזון התכנים.\n\n\n\n4.6.3 מה ‘נותנים’ ברדיו הישראלי?\n\n\n\nתרשימים: ימין - התמהיל המוסיקלי של חמש תחנות רדיו נבחרות בישראל (2023); שמאל - השירים המושמעים ביותר בחמש תחנות רדיו נבחרות בהתפלגות לפי העשורים שבהם יצאו השירים.\n\n\nתרשימים: ימין - התמהיל המוסיקלי של חמש תחנות רדיו נבחרות בישראל (2023); שמאל - השירים המושמעים ביותר בחמש תחנות רדיו נבחרות בהתפלגות לפי העשורים שבהם יצאו השירים.",
    "crumbs": [
      "<span class='chapter-number'>4</span>  <span class='chapter-title'>מהגל אל הדיגיטל: לאן הולך הרדיו?</span>"
    ]
  },
  {
    "objectID": "unit4.html#סיכום",
    "href": "unit4.html#סיכום",
    "title": "4  מהגל אל הדיגיטל: לאן הולך הרדיו?",
    "section": "4.7 סיכום",
    "text": "4.7 סיכום\n\nהמדיה האודיאלית מתחרה על תשומת הלב: רדיו, פודקאסטים, סטרימינג ועוד. חרף התחרות, הרדיו מסתגל ושורד.\nהרדיו שרד ארבע מהפכות: עליית ה-FM, הופעת הטלוויזיה, פקקי התנועה ועליית הלייב סטרימינג. ראשי מדיה משקיעים כיום בהפקות אודיו בעדיפות גבוהה.\nניכרת צמיחה בהקראת כתבות באתרי חדשות, עוזרים קוליים, רמקולים חכמים ועוד, אם כי שוק הפודקאסטים העולמי בהאטה.\nהתוכניות הפוליטיות שעל הפרק בישראל: הפרטת רשת ב׳, ביטול התחנות האזוריות והפיכתן לארציות ושינויים בתקצוב ובפיקוח.\nהרדיו מילא תפקיד מפתח בהיסטוריה הישראלית, בעיצוב הזהות הלאומית ובהנחלת השפה העברית.",
    "crumbs": [
      "<span class='chapter-number'>4</span>  <span class='chapter-title'>מהגל אל הדיגיטל: לאן הולך הרדיו?</span>"
    ]
  },
  {
    "objectID": "unit5.html",
    "href": "unit5.html",
    "title": "5  מסכים נזילים: לאן הולכת הטלוויזיה?",
    "section": "",
    "text": "5.1 תמצית\nכתיבה ועריכה מדעית: מר בר פישמן (barfi@post.bgu.ac.il)\nחרף התחזיות השליליות והעלייה בפופולריות של שירותי התוכן המקוונים, הטלוויזיה נשארה כלי תקשורת מרכזי עם כשלוש שעות צריכה יומית בממוצע. בשיעור נסקור את המהפך שחווה המדיום - המעבר מפורמט שידורים קבוע למודל צפייה גמיש, התחרות בין גופי שידור ותיקים לבין פלטפורמות הסטרימינג (נטפליקס, דיסני+, הולו ואחרות), והמורכבות הסמויה של התוצר הטלוויזיוני שמסתתרת מאחורי חזות פשוטה לכאורה.",
    "crumbs": [
      "<span class='chapter-number'>5</span>  <span class='chapter-title'>מסכים נזילים: לאן הולכת הטלוויזיה?</span>"
    ]
  },
  {
    "objectID": "unit5.html#רקע",
    "href": "unit5.html#רקע",
    "title": "5  מסכים נזילים: לאן הולכת הטלוויזיה?",
    "section": "5.2 רקע",
    "text": "5.2 רקע\n\n5.2.1 מה יש בטלוויזיה שצריך לעניין אותנו?\nהטלוויזיה ממשיכה להוות מדיון משמעותי בחיינו למרות השינויים הרבים שהיא עוברת. הטלוויזיה מעצבת את ההרגלים שלנו, משפיעה על ההתנהגות שלנו, ומחזיקה בפונקציה חשובה באופן בו אנו תופסות ומייצגות את המציאות. הטלוויזיה מציעה מגוון רחב של ז׳אנרים (סוגות) ופורמטים, מחדשות וספורט ועד בידור, דרמה, ריאליטי וסרטים דוקומנטריים. היא משפיעה על תחומי חיים רבים, כולל פוליטיקה, ספורט, בידור, תרבות ופנאי. הטלוויזיה גם ממסדת ומעצימה תופעות חברתיות שונות, כמו תרבות הרייטינג, מושג הפריים-טיים, פורמטים של שעשועונים ומנגנוני רגולציה.\nהפילוסוף ניל פוסטמן טען שהטלוויזיה היא ״מטא-מדיום״ – כלומר, היא משמשת כמקור מרכזי לידע ומשפיעה על האופן בו אנו תופסים את העולם. למרות הירידה בהיקף הצפייה בטלוויזיה בשנים האחרונות, רבות ורבים עדיין מבלות ומבלים זמן משמעותי בצפייה, בממוצע קרוב לשלוש שעות ביום. הטלוויזיה עוברת שינויים משמעותיים בתחומים הטכנולוגיים, המסחריים והתרבותיים, והיא רחוקה מלהיות פשוטה כפי שהיא עשויה להיראות. הפקות טלוויזיוניות הן לרוב מורכבות, יקרות וכוללות עבודת צוות אינטנסיבית. חשוב לציין שלצופות ולצופים ישנה שליטה מוגבלת בשפה הטלוויזיונית, ורבות ורבים מתקשים לזהות את המנגנונים הפועלים מאחורי המסך.\n\n\n5.2.2 מגמות סותרות\n\n\n\nבתרשים: מגמת עלייה בצפייה בשירותי סטרימינג, הטלוויזיה המסורתית בארה״ב מפסידה.\n\n\nבתרשים: מגמת עלייה בצפייה בשירותי סטרימינג, הטלוויזיה המסורתית בארה״ב מפסידה.\nשוק הטלוויזיה העולמי מתאפיין בשנים האחרונות במספר מגמות מפתח. אחת המגמות הבולטות היא שחיקה של הטלוויזיה המסורתית, המתבטאת בירידה בצפייה בשידורים ליניאריים. במקביל, שירותי הסטרימינג, כמו נטפליקס, דיסני+ ו-Apple TV+ צוברים פופולריות רבה. מגמה נוספת היא הצמיחה של פורמט הווידאו הקצר, במיוחד בקרב צעירים. פורמט זה נתפס בעיני צעירים רבים מסביב לעולם כאמין יותר, נוח יותר וככזה המציע מגוון רחב יותר של דעות בהשוואה לערוצי המיינסטרים. עם זאת, תעשיית הטלוויזיה מתמודדת גם עם אתגר של עליית מחירי ההפקה, כאשר העלות הממוצעת של הפקת פרק בנטפליקס, למשל, נעה בין 100 אלף דולר למיליון דולר. בארצות הברית, מגמת העלייה בצפייה בשירותי סטרימינג מלווה בירידה מקבילה בצפייה בטלוויזיה ובהפסדים רבים בתחומה של הטלוויזיה המסורתית.\n\n\n\nבתרשים: הוצאות פרסום לפי תחומי מדיה בארצות הברית – 2010 לעומת 2024.\n\n\nבתרשים: הוצאות פרסום לפי תחומי מדיה בארצות הברית – 2010 לעומת 2024.\nתחום הפרסום עובר שינויים משמעותיים, המאופיינים בגידול בהשקעות במדיה דיגיטלית ובהאטה בהשקעות בטלוויזיה. ניתן לראות שינוי בולט בהוצאות הפרסום לפי תחומי מדיה בארצות הברית בין השנים 2010 ו-2024, כאשר ההשקעות בדיגיטל גדלו באופן משמעותי ואילו ההשקעות בטלוויזיה פחתו.\n\n\n\nבתרשים: משאל מכון רויטרס לחקר עיתונות בקרב יותר מ-250 ראשי המדיה - היכן תשקיעו השנה?\n\n\nבתרשים: משאל מכון רויטרס לחקר עיתונות בקרב יותר מ-250 ראשי המדיה - היכן תשקיעו השנה?\nסקר שנערך בקרב יותר מ-250 מנהלי מדיה בכירים מעלה מספר מסקנות הקשורות בתחומי ההשקעה המרכזיים שלהם לשנה הקרובה. הפקות וידאו הן תחום ההשקעה השני בחשיבותו, כאשר חלק גדול מהמשיבים מציינים כי הם מתכוונים להמשיך ולהשקיע במוצרים קיימים בתחום זה, וחלק נוסף מתכנן להשיק מוצרים חדשים. הפקות אודיו הן תחום השקעה משמעותי גם כן, כאשר רבים מהמשיבים מדווחים על השקעה מתמשכת במוצרים קיימים ועל תוכניות להשקת מוצרים חדשים. הפקות המיועדות לקהל צעיר ומוצרים בינלאומיים הם תחומי השקעה נפוצים פחות בשלב זה.\nמעבר למגמות המפתח שצוינו קודם לכן, שוק הטלוויזיה בשנים האחרונות מתאפיין במספר מגמות נוספות – כלכליות, טכנולוגיות ופוליטיות. בתעשיית הטלוויזיה המסחרית ניכרת שחיקה כללית ברווחים ובשידורים. שירותי הסטרימינג מתמודדים עם תחרות גוברת ועם קהל שהולך ומתבגר. גופי שידור ושירותי סטרימינג רבים שוקלים אפשרויות לסיום השידורים הליניאריים המסורתיים בעקבות המעבר הגובר לצפייה באמצעות אפליקציות סטרימינג.\nנטפליקס הציעה מודל מנויים זול יותר הכולל פרסומות, כתוצאה מלחץ תחרותי. רוב השידור המסחרי תלוי במידה רבה בפרסום, אך ההכנסות מפרסום הולכות ופוחתות. מיזם ה-CNN+ שניסה להציע מנוי לערוץ חדשות ייחודי, נסגר זמן קצר לאחר השקתו, אם כי ישנם ניסיונות לשלב חבילות חדשותיות בשירותי סטרימינג אחרים כחלק ממהלכי באנדלינג (bundling), כמו במקרים של CNN ו-ITVX.\nמבחינה טכנולוגית, הטלוויזיות החכמות מציעות רזולוציה גבוהה יותר ופונקציות נוספות כמו המלצות המבוססות על בינה מלאכותית. בנוסף, חברת Deep Brain AI מדרום קוריאה יוצרת דמויות דיגיטליות של שדרי טלוויזיה, וערוצים באסיה משתמשים בשדרנים פופולריים כדי להגדיל את הנוכחות שלהם.\nמבחינה פוליטית, גופי שידור ציבוריים נמצאים לעיתים קרובות תחת מתקפה מצד מתחרים מסחריים ופוליטיקאים.",
    "crumbs": [
      "<span class='chapter-number'>5</span>  <span class='chapter-title'>מסכים נזילים: לאן הולכת הטלוויזיה?</span>"
    ]
  },
  {
    "objectID": "unit5.html#מבוא",
    "href": "unit5.html#מבוא",
    "title": "5  מסכים נזילים: לאן הולכת הטלוויזיה?",
    "section": "5.3 מבוא",
    "text": "5.3 מבוא\n\n5.3.1 כיצד הטלוויזיה משתנה בשישה ממדים?\nהטלוויזיה עוברת שינויים משמעותיים בשישה ממדים עיקריים:\n\nהמפיקים: ישנה העברה גוברת של הפקות טלוויזיה לידי שחקנים חיצוניים ומומחים, כאשר חברות הפקה ותיקות, כמו HBO ודיסני, נכנסות לתחום ההפצה בעצמן ובכך הן מגדילות את היקפי ההפקה שלהן.\nהמפיצים: ישנו מעבר ממפיצים לאומיים למפיצים גלובליים, כמו נטפליקס, אמזון, Apple TV+ והולו. עלייתם של הסופר-אגרגטורים, פלטפורמות שאוספות תכנים ממקורות שונים, הופכות לדומיננטיים יותר ויותר בשוק.\nהתכנים: ישנה ירידה בפופולריות של ז׳אנרים ופורמטים מסורתיים, כמו חדשות ותוכניות ריאליטי, ועלייה בהפקות של סדרות איכותיות ומיני-סדרות.\nהפצה: שיטת ההפצה משתנה משידורים קרקעיים, שידורי כבלים ושידורי לוויין להפצה ב-IPTV ובסטרימינג.\nה״קופסה״: הטלוויזיה הופכת לזולה יותר, שטוחה יותר, איכותית יותר וחכמה יותר.\nדפוסי הצריכה: לכל אלה מתלווה גם עלייה בריבונות הצרכן, המתבטאת בשליטה גוברת על זמן, מקום ודרך הצפייה.\n\n\n\n5.3.2 הטלוויזיה בשורה של צמתים\n\n\n\nבתרשים: שורת הצמתים העומדים בפני הטלוויזיה.\n\n\nבתרשים: שורת הצמתים העומדים בפני הטלוויזיה.\nתעשיית הטלוויזיה נמצאת בנקודת מפנה משמעותית - ז׳אנרים טלוויזיוניים מסורתיים עדיין מקפידים על חלוקה יחסית בין ספורט וחדשות לבין תכנים עשירים יותר כמו סדרות וסרטים. ישנם ענפים בתעשייה שמכניסים רווחים, אך ישנם גם ענפים שמפסידים. אופי הצריכה של תכנים משתנה מצפייה במנות מוגבלות (כמו בטלוויזיה המסורתית) לצפיית בינג׳. אופי שידור התוכניות משתנה מלוח שידורים קבוע לצפייה לפי דרישה. הצפייה משתנה מצפייה במסך יחיד לצפייה במסכים מרובים. שיטת השידור משתנה לאיטה משידורי קרקע ל-IPTV.\n\n\n5.3.3 שישה מושגים\nשישה מושגי מפתח מרכזיים מתארים את השינויים המתרחשים בתעשיית הטלוויזיה (וחשובים מאוד לבחינה לא פחות):\n\nשידור ליניארי היא שיטת השידור המסורתית, המציעה תכנים לצפייה בזמן אמת, לפי לוח שידורים מתוכנן מראש. זאת, בניגוד לשירותי קטלוג על-פי דרישה (VOD) המאפשרים בחירת זמן ותוכן מתוך קטלוג תוכניות מוגדר, באודיו ובוידאו.\nטכנולוגיית ה-OTT מאפשרת שירותי תוכן וידאו המועברים דרך האינטרנט, ללא צורך חיבור לשירות טלוויזיה מסורתי כמו כבלים או לוויין.\nטכנולוגיית הסטרימינג מאפשרת שידור חי רציף או צפייה והאזנה לפי בחירה, למרות רוחב פס מוגבל. השידור מוזרם בחלקים קטנים ועוקבים.\nחיתוך כבלים היא מגמה של התנתקות משירותי הכבלים והלוויין המסורתיים, לטובת צריכת תכנים באמצעות האינטרנט.\nצפייה פסיבית (Lean Back) מתייחסת לצפייה סבילה בטלוויזיה, ללא כל עניין פעיל או חיפוש אחר פרטים בתוכן ומחוצה לו – הקהל ״מכבה את המוח״ תוך כדי הצפייה.\nצפייה אקטיבית (Lean Forward) מתייחסת לצפייה פעילה הכוללת חיפוש וברירה של תכנים תוך שימוש באינטרנט וברשתות חברתיות, ומאופיינת בהשתתפות ובאינטראקציה פעילה של הצופים.",
    "crumbs": [
      "<span class='chapter-number'>5</span>  <span class='chapter-title'>מסכים נזילים: לאן הולכת הטלוויזיה?</span>"
    ]
  },
  {
    "objectID": "unit5.html#המסר-הטלוויזיוני",
    "href": "unit5.html#המסר-הטלוויזיוני",
    "title": "5  מסכים נזילים: לאן הולכת הטלוויזיה?",
    "section": "5.4 המסר הטלוויזיוני",
    "text": "5.4 המסר הטלוויזיוני\n\n5.4.1 פשטות מטעה\nהטלוויזיה, על אף היותה מדיום נפוץ ונגיש, מציגה מסר מורכב שפעמים רבות נתפס כפשוט וקל להבנה. הפקת תוכנית טלוויזיה היא תהליך מורכב הכולל שלבים רבים, החל מכתיבת התסריט והתחקיר, דרך הצילום וההקלטה, ועד לעריכה הסופית. כל אחד מהשלבים הללו כולל החלטות רבות המשליכות על המסר הסופי המועבר לצופה.\n\n\n\nimage.png\n\n\nהטלוויזיה משלבת מרכיבים רבים המשפיעים על תפיסת המסר, כגון תמונה, קול, טקסט, מוזיקה ואפקטים קוליים. שילוב כל המרכיבים יוצר חוויה עשירה, אך גם עלול להקשות על הצופה לנתח את המסר בצורה ביקורתית. העריכה היא כלי המשמש ליצירת תחושת זרימה ורצף, אך גם עלול ליצור מניפולציות רגשיות ולעצב את תפיסת המציאות של הצופה, לעתים מחוץ להקשר הדברים כפי שהובאו במקור.\nהפשטות המדומה של המסר הטלוויזיוני נובעת בחלקה מהריבוי של המשמעויות הפוטנציאליות הגלומות בו. בהיבט הפוליסמי, כל צופה מפרש את המסר על פי ניסיונו האישי, השקפותיו ורגשותיו. תוכניות הטלוויזיה מתוכננות כך שיזרמו בצורה חלקה וישמרו על עניין הצופה, תוך התחשבות בהרגלי הצפייה שלו. שיקולים של רייטינג והשפעה על הקהלים מהווים מרכיב קריטי בתכנון התוכניות ולוח השידורים. לבסוף, הטלוויזיה היא ״מדיום של ביצוע״, כאשר המגישות, המגישים, הכתבות והכתבים הן והם חלק בלתי נפרד מהמסר – הופעתן והופעתם החיצונית, טון הדיבור ושפת הגוף מעצבים את האופן שבו הצופות והצופים תופסות ותופסים את המידע.\n\n\n\nimage.png\n\n\nהמסך הטלוויזיוני עמוס לעיתים קרובות במידע ויזואלי, כמו לוגואים, מפות, גרפים ותמונות סטילס. כל אלה נועדו להעביר מידע נוסף או להדגיש נקודות מסוימות, אך הם עלולים גם ׳להעמיס׳ על הצופות והצופים ולהקשות עליהן ועליהם להתמקד במסר העיקרי. שימוש במוזיקת רקע, אפקטים קוליים וזוויות צילום שונות תורמים גם הם לעושר החוויה, והם עשויים להשפיע גם על מצב הרוח של הצופות והצופים ועל האופן בו הן והם יפרשו את המסר.\n\n\n\nimage.png\n\n\nתוכניות הטלוויזיה כוללות ראיונות עם מומחים, פאנלים עם אנשי תקשורת ודיווחים מהשטח. כל אלה נועדו להציג נקודות מבט שונות ולהעשיר את הדיון, אם כי הם גם עלולים ליצור תחושת בלבול או חוסר ודאות בקרב הצופות והצופים. שימוש בחומרי ארכיון, צילומי תקריב ועדויות ממקור ראשון מוסיפים ממד של אותנטיות ורגש, אך גם עלולים לעצב את דעת הקהל שלא במתכוון (להפעיל מניפולציות).\n\n\n\nimage.png\n\n\n\n\n5.4.2 המבנה של כתבת חדשות טלוויזיונית\n\n\n\n\n\n\n\nמבוא (פתיח)\nמפי המגיש/ה באולפן החדשות\n\n\n\n\nשוט ביסוס\nמיקום הכתבה בזמן ובחלל (נקרא גם establishing shot)\n\n\nפעילות\nהפגנה / רצח / משפט / חקיקת חוק וכדומה (נקרא גם action)\n\n\nעדות\nמשתתף / צופה / עד ב-sync תמונה וקול יחד (נקרא גם testimony)\n\n\nרקע\nצילומי ארכיון / התרחשות / גרפיקה / ראיון מומחה / קרוב / ידיד / יריב\n\n\nסטנד-אפ\nכתב מול המצלמה / דיווח מסכם / חתימה (שם, מיקום)\n\n\n\n\n\nדוגמה מתוך חדשות הערב (01:09:15 עד 01:13:05)\n\n\n\nהערות\n\nכל אחד מהקטעים עשוי לחזור יותר מפעם אחת\nסדר הקטעים עשוי להשתנות ולעתים חלקים יעדר מכתבות מסוימות\nאורכו של כל קטע 5-20 שניות בממוצע; אורך הכתבה כולה דקה עד 20 דקות\n\n\n\n\n5.4.3 קולנוע וטלוויזיה: מצאו את ההבדלים\n\n\n\n\n\n\n\n\n\nקולנוע\nטלוויזיה\n\n\n\n\nהיערכות\nיציאה מהבית, פופקורן, ציפיות גבוהות\nסביבה ביתית, צפייה אגבית, חלק מהשגרה, ציפיות נמוכות\n\n\nהמשימה\nאיך להביא אותך אל המרקע\nאיך לשמור על תשומת ליבך ברציפות\n\n\nמשטר הצפייה\nחלל חשוך, ציבורי, שכנים, זרים, מסך רחוק, צפייה רציפה ללא הפרעות\nחלל מואר, ביתי-אינטימי, מסך קרוב, הפרעות (פרסומות?)\n\n\nאופי המבט\nמבט חודר (gaze) כדי להתמצא בדמויות ובנרטיב\nמבטח שטחי (glaze), בוהה\n\n\nמעמד הצופה\nמציץ להתרחשויות, אל ״בית ללא קיר רביעי״; השחקנים מתעלמים מהצופה\nקיימת הצצה לחלל הביתי – השדר או המרואיין פונים ישירות אל הצופה\n\n\nאביזרי הפקה\nמוסתרים\nיכולים להיות גלויים\n\n\nגודל הדמויות\nגדולות מאיתנו\nקטנות מאיתנו\n\n\nחתירה לסיום\nקיימת\nאין – בפרק הבא, אחרי הפרסומות; רצף עקבי ומתמשך, גירוי ללא פורקן\n\n\nמבנה ה-Frame\nאפשרות לעומס\nפשטות ובהירות\n\n\nמרחקי צילום\nאפשרות לארוכים\nקצרים עד בינוניים\n\n\nחדות הצילום\nגבוהה\nנמוכה, גרעינית",
    "crumbs": [
      "<span class='chapter-number'>5</span>  <span class='chapter-title'>מסכים נזילים: לאן הולכת הטלוויזיה?</span>"
    ]
  },
  {
    "objectID": "unit5.html#מאבקים-בתחום-השידורים",
    "href": "unit5.html#מאבקים-בתחום-השידורים",
    "title": "5  מסכים נזילים: לאן הולכת הטלוויזיה?",
    "section": "5.5 מאבקים בתחום השידורים",
    "text": "5.5 מאבקים בתחום השידורים\n\n5.5.1 מוקד המאבקים: הבדלים טכנולוגיים ומסחריים\n\n\n\n\n\n\n\n\n\nטלוויזיה רב-ערוצית\nOTT\n\n\n\n\nדמי מנוי\nיקרים\nזולים יחסית\n\n\nטכנולוגיית שידור\nכבלים, לוויין ו-IP\nעל גבי האינטרנט\n\n\nמבחר\nרב, רובו לא רלוונטי\nעצום\n\n\nאיכות השידור\nטובה\nתלויה ברוחב הפס ובאיכות החיבור\n\n\nפרסום (אם קיים)\nחד כיווני, מבוסס רייטינג\nדיגיטלי, מאפשר התאמה אישית ומדידת תגובה\n\n\nמגמה\nבירידה תלולה\nבעלייה תלולה, בין היתר בזכות רוחב הפס המתרחב)\n\n\n\nשוק הטלוויזיה העולמי מצוי בעיצומה של תנועה משמעותית, המונעת על ידי מספר כוחות תחרותיים מרכזיים. ראשית, קיימת תחרות אינטנסיבית על ליבו וכיסו של הצרכן. שירותי הסטרימינג מציעים מודלים עסקיים מגוונים, כאשר חלקם מתמקדים במחירים אטרקטיביים יותר בהשוואה לערוצי הטלוויזיה המסורתיים. בשעה שערוצי הטלוויזיה המסורתיים נשענים לרוב על מודל מנוי יקר יחסית, שירותי הסטרימינג מציעים לעיתים קרובות אפשרויות תמחור גמישות יותר, החל ממנויים בסיסיים וזולים ועד לחבילות פרימיום עם תכונות נוספות.\nשנית, הטכנולוגיה מהווה זירה נוספת לתחרות משמעותית. שיטות השידור המסורתיות מתמודדות עם אתגר גובר מצד טכנולוגיות חדשות כמו IPTV, המאפשר שידור תכני וידאו דרך רשת האינטרנט ואינו מחייב תשתית כבלים או לוויין. IPTV מציע גמישות ונגישות גבוהות יותר, אך גם מעלה שאלות לגבי איכות השידור ויציבותו, אשר תלויות באיכות חיבור האינטרנט של המשתמש.\nשלישית, התחרות על התוכן היא החשובה ביותר. שירותי הסטרימינג מתהדרים לרוב בספריות תוכן עצומות ומגוונות, הכוללות סרטים, סדרות, תוכניות דוקומנטריות ועוד. עם זאת, לא כל התוכן רלוונטי לכל צופה, ועומס המידע עלול להקשות על מציאת תכנים איכותיים ומעניינים. ערוצי הטלוויזיה המסורתיים, לעומת זאת, מציעים לוח שידורים מובנה, אשר אמנם מגביל את חופש הבחירה של הצופות והצופים, אך גם מסייע להן ולהם להתמצא במגוון התוכניות.\nרביעית, הפרסום הוא מרכיב משמעותי במודל העסקי של רבים מערוצי הטלוויזיה ושירותי הסטרימינג. המעבר לדיגיטל יצר מהפכה בתחום הפרסום, כאשר כעת ניתן למדוד בצורה מדויקת יותר את החשיפה של צופים לפרסומות, ואף להתאים את הפרסומות באופן אישי לכל צופה. עם זאת, יכולת הזו מציפה שאלות אתיות ומשפטיות בנוגע לפרטיות המשתמשים והשימוש במידע האישי שלהם.\nחמישית, רוחב הפס הופך למשאב קריטי בתחרות. ככל שאיכות השידור משתפרת, כך גדל הצורך ברוחב פס גבוה יותר במטרה להבטיח צפייה חלקה וללא הפרעות עד כמה שניתן. ספקיות האינטרנט נמצאות בתחרות מתמדת לשפר את התשתיות שלהן ולהציע מהירויות גלישה גבוהות יותר בכדי לענות על הדרישות הגוברות של שירותי הסטרימינג והצרכנים.\n\n\n5.5.2 מחוסר וודאות כלכלי לחוסן אסטרטגי: המקרה של נטפליקס\nנטפליקס, שהייתה חלוצה בתחום שירותי הסטרימינג, ניצבת כיום בפני מספר אתגרים משמעותיים. למרות הצלחתה הכבירה בהשגת מספר עצום של מנויים והכנסות גבוהות, החברה חווה האטה בקצב הגידול במספר המנויים, מגמה המעלה שאלות באשר לרוויית השוק והיכולת להמשיך בצמיחה מהירה. במקביל, התחרות בשוק הסטרימינג הפכה למורכבת יותר, עם כניסתם של שחקנים גדולים כמו אמזון, דיסני+ ו-Apple TV+, המשקיעים משאבים עצומים בהפקת תכנים מקוריים וברכישת זכויות שידור.\nבנוסף, נטפליקס מתמודדת עם עלויות הפקה גבוהות של תכנים מקוריים, שיכולות להגיע למיליוני דולרים לפרק בסדרות יוקרתיות. אתגר נוסף הוא השאלה האם טלוויזיה חייבת לכלול גם חדשות וספורט כדי להישאר רלוונטית – שכן נטפליקס התמקדה בעיקר בבידור. במטרה להתמודד עם אתגרים אלה, נטפליקס בוחנת אסטרטגיות שונות, כולל הצעת מודל מנויים זול יותר עם פרסומות, מיקוד באיכות התוכן, צמצום ההסתמכות על אלגוריתמים והגבלת שיתוף הסיסמאות.\n\n\n5.5.3 אתגרי הרגולציה בישראל\nשוק הטלוויזיה בישראל מתמודד עם אתגרים רגולטוריים משמעותיים ועם סערה סביב נושא מדידת הרייטינג. קיימים מתחים בין גישות שונות בנוגע להיקף הרגולציה הראוי, כאשר חלק מהגורמים תומכים בצמצום הרגולציה ובהגברת חופש השוק, ואחרים מדגישים את הצורך בהגנה על האינטרס הציבורי ובהבטחת תחרות הוגנת.\nאתגר נוסף נוגע לדרישה מספקי תוכן בינלאומיים להשקיע בהפקות מקור ישראליות, במטרה לתמוך בתעשייה המקומית. בנוסף, ישנם דיונים סביב חיזוק ההפקות המקוריות הישראליות והגבלת הבלעדיות בשידורי ספורט במטרה להגביר את התחרות ולהרחיב את היצע התוכן הזמין לציבור.\nאתגר משמעותי נוסף נוגע להסדרת התחום הצרכני בכל רוחב שוק התקשורת, במטרה להגן על זכויות הצרכנים ולהבטיח להם מידע שקוף והוגן. כל אלו מצטרפים לאתגרי המדידה של הרייטינג וקידום רגולציה מרחיקת לכת, אשר עלולים להזיק משמעותית לשוק התקשורת הישראלי.\n\n\n\nimage.png\n\n\n\n\n5.5.4 הרפורמה המוצעת למדידת הרייטינג (2025)\nשר התקשורת שלמה קרעי מקדם רפורמה משמעותית באופן מדידת הרייטינג, מהלך שעלול לשנות את כללי המשחק בשוק הטלוויזיה המקומי. עד כה, מדידת הרייטינג התבצעה על ידי חברת ״קנטאר מדיה״, תאגיד בינלאומי המתמחה במחקרי מדיה, באמצעות ועדת המדרוג – גוף מקצועי המורכב מנציגי גופי השידור בישראל. שיטה זו נחשבת לסטנדרטית ומקובלת במדינות רבות באירופה. עם זאת, קרעי מציע לשנות זאת ולקבוע כי משרדו יהיה זה שיבחר את הגוף המודד ויגדיר את שיטת המדידה. שינוי זה מעורר חששות כבדים באשר לאובייקטיביות והמהימנות של נתוני הרייטינג העתידיים. מבקרי המהלך טוענים כי הוא עלול להפוך את מדידת הרייטינג מכלי מקצועי לכלי פוליטי, הנתון להשפעות זרות.\nהשלכותיהן של שינוי שכזה עשויות להיות מרחיקות לכת. ראשית, המהלך עלול להטות את התחרות בשוק התקשורת, להחליש ערוצים ביקורתיים ולחזק את אלו המזוהים עם השלטון. שנית, הוא עלול לפגוע באמון הציבור בנתונים ובגופים המודדים. שלישית, שינוי שיטת המדידה עלול לערער את היציבות בשוק הפרסום, שכן מפרסמים מסתמכים על נתוני רייטינג אמינים כדי להכווין את השקעותיהם. רביעית, הוא עלול לפגוע ברווחיותם של גופי השידור המסחריים, שהכנסותיהם מפרסום קשורות ישירות לנתוני הרייטינג. בסיכום כל המאפיינים שלעיל, קיים חשש ממשי שהמהלך יסכן את הדמוקרטיה התקשורתית בישראל.\n\n\n5.5.5 כיצד מודדים את הרייטינג בישראל?\n\n\n\nimage.png",
    "crumbs": [
      "<span class='chapter-number'>5</span>  <span class='chapter-title'>מסכים נזילים: לאן הולכת הטלוויזיה?</span>"
    ]
  },
  {
    "objectID": "unit5.html#מבט-אל-העבר",
    "href": "unit5.html#מבט-אל-העבר",
    "title": "5  מסכים נזילים: לאן הולכת הטלוויזיה?",
    "section": "5.6 מבט אל העבר",
    "text": "5.6 מבט אל העבר\n\n5.6.1 במה האשימו את הטלוויזיה ומה חשבו שהיא תעשה?\nבעבר, רבים האשימו את הטלוויזיה בשידור תכנים שטחיים ורדודים, עידוד אלימות, השפעה שלילית על ילדים, וייצוג סטריאוטיפי של נשים ומיעוטים. בנוסף, הטלוויזיה הואשמה בפסיביות, דיסאינפורמציה, טשטוש הגבול בין הפוליטי לבידור, פגיעה בתרבות המקומית והשפעה שלילית על החשיבה. יש הטוענים שהיא מעודדת קונפורמיזם, מציגה תעמולה, פוגעת בכישורי הריכוז, יוצרת אדישות ופוגעת ביכולת הריכוז והחשיבה הביקורתית. אחרים חוששים שהיא מחלישה את הזהות התרבותית, מעודדת השתלטות על תרבויות זרות ופוגעת בלכידות החברתית.\nמנגד, רבים סברו כי הטלוויזיה תשפר את תחושת הזהות של האזרחים במדינה, תוך שהיא מעודדת אחדות ומגשרת על פערים תרבותיים. אחרים קיוו שהיא תקדם הבנה טובה יותר בין קבוצות שונות באוכלוסייה. עם זאת, רבים טענו כי הטלוויזיה תפגע בתרבות, תקדם חומרנות, תטשטש את ההבדלים בין קבוצות שונות ותפגע במוסד המשפחתי.",
    "crumbs": [
      "<span class='chapter-number'>5</span>  <span class='chapter-title'>מסכים נזילים: לאן הולכת הטלוויזיה?</span>"
    ]
  },
  {
    "objectID": "unit5.html#סיכום",
    "href": "unit5.html#סיכום",
    "title": "5  מסכים נזילים: לאן הולכת הטלוויזיה?",
    "section": "5.7 סיכום",
    "text": "5.7 סיכום\n\nהשינוי בשוק הטלוויזיה מתבטא בירידה בצפייה המסורתית במקביל לעלייה במינוי לסטרימינג ובצריכת וידאו קצרים.\nמודל ההפקה וההפצה של בטלוויזיה משתנה עם כניסת שחקנים חדשים, מעבר של מפיקים להפצה ועלויות הפקה שהולכות ועולות.\nשוק הסטרימינג רווי בתחרות בין הפלטפורמות, אשר נאבקות על ליבם של המנויים באמצעות מגוון תכנים ומודלים עסקיים שונים.\nשוק הטלוויזיה בישראל נמצא תחת השפעה של שינויים רגולטוריים ופוליטיים, וביניהם דיונים על שינוי שיטת מדידת הרייטינג וארגון מחדש של הגופים המפקחים.\nהמסר הטלוויזיוני, אף על פי שהוא נתפס לעיתים כפשוט, הוא תוצר של תהליך הפקה טכני, אסתטי ותוכני מורכב.",
    "crumbs": [
      "<span class='chapter-number'>5</span>  <span class='chapter-title'>מסכים נזילים: לאן הולכת הטלוויזיה?</span>"
    ]
  },
  {
    "objectID": "unit6.html",
    "href": "unit6.html",
    "title": "6  העיתונאים בישראל",
    "section": "",
    "text": "6.1 תמצית\nכתיבה ועריכה מדעית: מר בר פישמן (barfi@post.bgu.ac.il)\nלצד השינויים המשמעותיים בזירת התקשורת הישראלית והגלובלית, העיתונאי נותר דמות מפתח בעיצוב דעת הקהל ובהובלת השיח הציבורי. זירת המדיה בישראל רוויה במתחים אידאולוגיים בין הימין והשמאל הפוליטיים, כאשר עיתונאים מוצאים עצמם לא אחת תחת אש - משני הצדדים. בשיעור נבחן את זהויותיהם המגוונות של העיתונאים בישראל - מהעיתונאי הוותיק במערכות המסורתיות ועד ליוצר התוכן העצמאי בזירה הדיגיטלית. נעמיק בטיפוסי העיתונאים ונעסוק באתגרים אתיים, אובייקטיביים ובלחצים הפוליטיים והכלכליים המופעלים על העיתונאים, במיוחד במציאות בה כל כותרת זוכה מיד לתגובת נגד ברשתות החברתיות.",
    "crumbs": [
      "<span class='chapter-number'>6</span>  <span class='chapter-title'>העיתונאים בישראל</span>"
    ]
  },
  {
    "objectID": "unit6.html#מבוא",
    "href": "unit6.html#מבוא",
    "title": "6  העיתונאים בישראל",
    "section": "6.2 מבוא",
    "text": "6.2 מבוא\n\n6.2.1 מהי עיתונות?\nעיתונות מוגדרת כפעילות או מלאכה הכוללת איסוף, הערכה, אימות, עריכה, פרסום והפצה של מידע עובדתי חדשותי בכל סוגי המדיה, וכן את התוצר של כל אלה. ההגדרה מדגישה את חשיבותם של דיוק ועובדתיות בתהליך העיתונאי.\n\n\n\nבתמונה: הדמיה של התהליך העיתונאי.\n\n\nבתמונה: הדמיה של התהליך העיתונאי.\nההגדרה מרחיבה את היריעה מעבר לפעולות עצמן וכוללת גם את התוצרים הסופיים של העבודה העיתונאית, כלומר, הכתבות והדיווחים עצמם. הגדרה זו שמה דגש על המגוון הרחב של הפלטפורמות שבהן מופצת עיתונות, מעיתונות מסורתית ועד לפורמטים דיגיטליים.\n\n\n6.2.2 עקרונותיה של העיתונות\nהעקרונות הבסיסיים של העיתונות המקצועית כוללים מספר אלמנטים מרכזיים. ראשית, המחויבות העליונה של העיתונאים היא כלפי האמת, והנאמנות שלהם היא קודם כל כלפי האזרחים. תמצית העבודה העיתונאית היא דיסציפלינה של אימות, ועיתונאים חייבים לשמור על עצמאות ביחס לגורמים אותם הם מסקרים. העיתונות צריכה לשמש כמפקחת עצמאית על גורמי הכוח ולספק במה לביקורת ציבורית. עליה לשאוף לסקר את החשוב, המעניין והרלוונטי, ולשמור על דיווח מקיף ופרופורציונלי. לבסוף, עובדי העיתונות חייבים לקבל חופש לפעול לפי מצפונם האישי, ולאזרחים יש זכויות ואחריות הנוגעות לחדשות.\n\n\n6.2.3 האם העיתונות היא מקצוע?\nקיימת שאלה האם עיתונות נחשבת למקצוע, ובאילו דרישות ממקצוע היא עומדת. הדרישות המקובלות למקצוע כוללות בין היתר גוף-ידע בלעדי, השתייכות לקהילה אוטונומית, רישוי לעוסקים בתחום והכשרה מקצועית פורמלית. בנוסף, נדרשים קוד אתי, מנגנון פנים-מקצועי לשיפוט וענישה על חריגות, מוסדות הכשרה וכתבי עת, וגיוס מבוקר של כוחות חדשים. העיתונות לא תמיד עומדת בכל הקריטריונים הללו; לדוגמה, חלק גדול מהעיתונאים אינם חברים בארגון מקצועי, ורישוי אינו מקובל בתחום.\nישנן השלכות רבות לכך שעיתונות היא משלח-יד שאינו מקצוע. אחת ההשלכות היא שכל אדם יכול להחשיב את עצמו כעיתונאי, מה שעלול להוביל לרקע מוגבל בנושאי הסיקור ולזלזול במקצוע. מצב שכזה מעורר דיון בשאלה האם נדרש רישיון לעסוק בעיתונות, וכן כניסה של גורמים שונים לתחום, כמו יחסי ציבור, בלוגרים, עיתונאים אזרחים, תוכן גולשים, אלגוריתמים ומיקור חוץ. עם זאת, בפועל, שחקנים חיצוניים, אפילו מוכשרים, מתקשים להחליף עיתונאים ולסקר באופן מלא.\n\n\n6.2.4 השלכות: מה עובר על העיתונות?\nהעיתונות המודרנית ניצבת בפני שורה של אתגרים ושינויים משמעותיים המשפיעים על אופייה ותפקודה. אחד הבולטים שבהם הוא ירידה ביוקרת העיסוק העיתונאי, אשר באה לידי ביטוי בירידה באמון הציבור ובתפיסת העיתונות כגורם אובייקטיבי ומהימן. תופעת הפרילנסיזציה, כלומר מעבר של עיתונאים רבים לעבודה כעצמאים או כפרילנסרים, יוצרת חוסר יציבות תעסוקתית ופוגעת בביטחון הכלכלי של העיתונאים. בנוסף, חל שינוי מגדרי בתחום, עם מגמה של פמיניזציה – עלייה בשיעור הנשים העוסקות בעיתונות. העיתונות גם מתמודדת עם האשמות גוברות בהטיות פוליטיות, אשר מערערות על תדמיתה כגוף ניטרלי. חוסר היציבות התעסוקתית, ירידת האמון ואיומים על עיתונאים, הכוללים איומים פיזיים, פסיכולוגיים, דיגיטליים וכלכליים, יוצרים סביבת עבודה מאתגרת ומסוכנת עבור עיתונאים רבים.\n\n\n6.2.5 סוגי עיתונות\nקיימים סוגים רבים ומגוונים של עיתונאות, כאשר כל אחד מהם מבקש לשים דגש על היבטים שונים של העבודה העיתונאית. לדוגמה, עיתונאות נתונים מתמקדת באיסוף וניתוח של נתונים סטטיסטיים כדי לחשוף מגמות ודפוסים. עיתונאות פתרונות (או עיתונאות בונה) שמה דגש על דיווח על פתרונות אפשריים לבעיות חברתיות, ולא רק על הבעיות עצמן. עיתונאות אקטיביסטית נוקטת עמדה ברורה בנושאים חברתיים או פוליטיים ומקדמת שינוי.\nעיתונאות איטית מתמקדת בדיווח מעמיק וממושך על נושאים מורכבים, בניגוד לקצב המהיר של חדשות באינטרנט. עיתונאות אזרחים משלבת דיווחים של אנשים שאינם עיתונאים מקצועיים. עיתונאות עצמאית פועלת ללא תלות בגורמים חיצוניים כמו ממשלה או תאגידים. עיתונאות צהובה שמה דגש על סנסציות ורגשות כדי למשוך קהל. עיתונאות מקומית מתמקדת בנעשה בקהילה מסוימת. עיתונאות חדשה משלבת טכנולוגיות דיגיטליות חדשות. עיתונאות שלום שואפת לקדם פתרון סכסוכים בדרכי שלום. עיתונאות קהילתית משרתת צרכים של קהילה מסוימת.\nבנוסף לסוגי העיתונאות, קיימים ארבעה טיפוסים עיקריים של עיתונאים: הניטרלי (אובייקטיבי) ששואף להציג את העובדות ללא הבעת דעה, הפרשני שמספק הקשר ופרשנות לאירועים, התחקירי שחושף שחיתויות ומעשי עוולה, והסנגורי שמגן על אינטרסים של קבוצה מסוימת.\n\n\n\nimage.png",
    "crumbs": [
      "<span class='chapter-number'>6</span>  <span class='chapter-title'>העיתונאים בישראל</span>"
    ]
  },
  {
    "objectID": "unit6.html#על-הטיות",
    "href": "unit6.html#על-הטיות",
    "title": "6  העיתונאים בישראל",
    "section": "6.3 על הטיות",
    "text": "6.3 על הטיות\n\n6.3.1 מהי הטיה?\n\nסטייה מתיאור המציאות כפי שהיא. אפליה. חד צדדיות בהצגת מחלוקות. עמדות נעולות או מפלגתיות.\n\nהטיה בתקשורת מתייחסת לסטייה מתיאור מדויק ואובייקטיבי של המציאות. היא יכולה להתבטא באופנים שונים, כגון אפליה של קבוצות מסוימות באוכלוסייה, הצגה חד-צדדית של מחלוקות ציבוריות, או נקיטת עמדות פוליטיות נוקשות ומפלגתיות. במילים אחרות, הטיה היא כל דבר שמונע מהתקשורת להציג תמונה מאוזנת ושלמה של אירועים ודעות. הבנת ההטיות חשובה מאין כמותה לצרכני התקשורת – כך שיוכלו להעריך באופן ביקורתי את המידע שהם מקבלים ולגבש דעה עצמאית.\n\n\n6.3.2 מבט אל העבר\nהביקורת על הטיה בתקשורת בישראל החלה להתפתח בעיקר מתוך קהילות המתנחלים בשטחים, עם טענות על סיקור שלילי ולא הוגן.\n\n\n\nimage.png\n\n\nבשנות ה-80, ח״כ אליקים העצני ז״ל היה בין הראשונים להעלות טענות אלו באופן פומבי. בהמשך, עיתונאים ואנשי תקשורת נוספים הצטרפו לביקורת, כל אחד עם דגשים וזוויות ראייה משלו. לדוגמה, המאמר של אורי אורבך ז״ל בנקודה בשנת 1987, ופעילותו של העיתונאי אדיר זיק בערוץ 7 בתחילת שנות ה-2000. הביקורת הגיעה לשיא בקמפיין הליכוד בשנת 2019, בו הושמעו טענות קשות על הטיה בתקשורת, ובספר מאת חנן עמיאור שיצא בשנת 2021. התפתחות זו מצביעה על עלייה במודעות הציבורית והפוליטית לנושא ההטיות בתקשורת.\n\n\n6.3.3 היכן מתרכזות ההטיות?\n\n\n\nimage.png\n\n\nהטיות בתקשורת יכולות לנבוע ממגוון גורמים, וניתן לסווג אותן בכמה דרכים. אחת הדרכים הנפוצות היא הבחנה בין הטיות מקצועיות, הנובעות מנורמות ופרקטיקות עיתונאיות, לבין הטיות אידיאולוגיות, המשקפות השקפות עולם פוליטיות. לדוגמה, יש הטוענים לקיומה של הטיה שמאלית בתקשורת, דהיינו, נטייה לסיקור המזוהה עם השקפות שמאל, בעוד אחרים טוענים להטיה שמרנית. הגישות הביקורתיות בחקר תקשורת מתמקדות בניתוח האופן בו המדיה משפיעה על יחסי הכוח בחברה ובאופן בו היא משמרת אותם.\n\n6.3.3.1 הטיות בתקשורת: לא רק אידאולוגיה\nהטיות במדיה אינן נובעות רק מאידיאולוגיה פוליטית, אלא גם מגורמים מבניים וכלכליים. יש הטוענים שהמדיה היא מנגנון אידיאולוגי ושליטה, שמטרתו לשמר את הסטטוס-קוו ולמנוע שינוי חברתי. ריכוזיות גוברת של בעלות בתעשיית המדיה מעוררת חשש שהיא מאפשרת לקבוצות כוח לשלוט על המידע המופץ לציבור. בנוסף, קיימות הטיות מקצועיות שונות, כגון נטייה לסיקור שלילי ודרמטי, העדפת מקורות רשמיים ואליטה, ודגש על סיפורים אישיים במקום על תהליכים חברתיים רחבים. הטיות אלו, בשילוב עם הטיות מסחריות הנובעות מהצורך למקסם רווחים, יוצרות תמונה מורכבת של השפעות על התוכן התקשורתי.\n\n\n\n\n\n\n\n\nהטיה ימניתConservative bias\nהטיות מקצועיות, תרבותיות, מבניות וכלכליות (Cline, 2009)\nהטיה שמאליתLiberal bias\n\n\n\n\n• המדיה היא מנגנון אידאולוגיה ושליטה.• חוסמת שינוי חברתי, מדכאת ויכוח אמיתי, תומכת בסטטוס-קוו (במאורע רציני) ובקונצנזוס.• בעלות תאגידית, ריכוזיות גוברת• מנגנון מתוחכם:1. מחזקת את העשירים ואת החזקים, המיינסטרים, המקורות הרשמיים.2. דוחקת קולות אלטרנטיביים לשוליים.\n• שליליות (Spiral of Cynicism)• מהירות• דרמטיזציה• הגינות (תגובה, שני צדדים)• הטיה אירועית (אחריות היחיד)• מסחרית• מקורות רשמיים ואליטה• חזותית (בטלוויזיה)• סיפוריות• סטטוס-קוו• מעמד (נמשכים לגבוה)• תהילה (של העיתונאי וארגונו)• ערכים מתמשכים\n• תעשיות המדיה מושכות אליהן או מביאות אנשים לפתח הטיה שמאלית.• משמשות להחדרת אידאולוגיות של עיתונאים בניגוד לרוב הציבור.• האשמה פופולארית בחוגי הימין, מלווה בדה-לגיטימציה.\n\n\n\n\n\n\n6.3.4 כיצד חוקרים הטיות?\nחקר הטיה פוליטית בתקשורת מציב אתגרים משמעותיים. ראשית, הטיה היא תופעה מורכבת ורב-ממדית, הכוללת ניואנסים בשפה, במבנה הנרטיבי ובאופן בו מוצגים דברים בהקשרים ספציפיים. לדוגמה, קשה להבחין תמיד בין התבטאויות של העיתונאי עצמו לבין ציטוטים של מקורות חיצוניים. זיהוי אירוניה מוסיף רובד נוסף של קושי. אתגר נוסף הוא ״עיוורון להשמטות״, כלומר, הקושי לזהות מידע שאינו נכלל כלל בדיווח. גם שיטות המחקר עצמן עלולות להכיל הטיות. בעידן הדיגיטלי, האלגוריתמים המשמשים להפצת חדשות יוצרים מורכבות נוספת, מכיוון שאופן פעולתם לרוב אינו שקוף.\n\n\n\nimage.png\n\n\nקיימות שיטות שונות לחקר הטיות בתקשורת, כאשר כל שיטה מתמקדת בהיבטים אחרים של התופעה. שיטות מבוססות תוכן מנתחות את הטקסטים, למשל באמצעות בדיקת כמות הסיקור המוקדשת לכל צד במחלוקת, ניתוח השימוש במילים טעונות, או ניתוח סנטימנט (רגש) במסגור הסיפור. דוגמאות למונחים שעשויים להיות טעונים הם ״מס מוות״ במקום ״מס עיזבון״ או ״מלחמה בטרור״.\nבנוסף, ניתוח תוכן יכול לכלול בדיקת סממנים כלכליים כמו מגמות אבטלה או רמות פשיעה. שיטות מבוססות קהל מתמקדות בדעות של צרכני התקשורת או של העיתונאים עצמם, למשל באמצעות סקרים. שיטות מבוססות השוואה משוות בין הסיקור בכלי תקשורת שונים, בין דעות של בעלי כלי תקשורת לבין הסיקור, או בין סיקור בתקופות שונות, למשל השוואת סיקור בתקופות של נשיא רפובליקני ודמוקרטי. שיטות מבוססות אוטומציה ובינה מלאכותית משתמשות בטכנולוגיות מתקדמות לניתוח שפה וזיהוי הטיות.\n\n[1] ביטויים כמו מס מוות, זכויות עובדים, [death tax/estate tax, war on terror, war in Iraq [2 כמו מגמות אבטלה, סמנים כלכליים, רמות פשיעה ועוד\n\nעד לפני כעשור, המחקר בתחום הטיות התקשורת התמקד בעימות בין שני זרמים מרכזיים. הזרם המרכזי טען כי אין סימנים להטיה פוליטית שיטתית וחד משמעית בתקשורת, וכי הטיות מקצועיות של עיתונאים חזקות יותר מהטיות פוליטיות. בנוסף, נטען כי כל צד נוטה להרגיש מבוקר באופן בוטה ולא הוגן, וכי קיימת הטיה ברמת הצרכן, כאשר ביקורת על המועמד ״שלנו״ נתפסת כהטיה, בעוד שביקורת על המועמד ״שלהם״ נתפסת כתיאור אובייקטיבי.\nעוד נטען כי דימוי ההטיה מתחזק בשל אסטרטגיה של דה-לגיטימציה בעיקר מחוגי הימין, וכי קיים אפקט מטוטלת, המבטא מעבר מביקורתיות בעתות רגיעה לפטריוטיות בעתות מלחמה ומשברים ביטחוניים. לעומת זאת, עמדת מיעוט, שיוצגה על ידי חוקרים כמו טים גרוסקלוז, טענה כי קיימת הטיה פוליטית בתקשורת.\n\n6.3.4.1 הרוב קובע?\nגישת הרוב, לפיה אין הטיה פוליטית שיטתית בתקשורת, נתמכה בשורת מחקרים כלכליים על הטיות מדיה בארה”ב. מחקרים אלו מצאו, למשל, שעיתונאים ליברלים יבליטו עלייה באבטלה בתקופה של נשיא שמרן, ולהיפך. כמו כן, נמצא קשר לדעות של צרכני התקשורת בסביבה, עם נטייה קלה שמאלה. הטיות מעורבות נמצאו גם כן, כאשר קיימת נטייה ליברלית בעניינים חברתיים וזכויות אזרח, ושמרנית בעניינים כלכליים. מחקרים אחרים טענו כי כלי התקשורת משקפים באופן כמעט מדויק את הבוחר החציוני, וכי בעלות על כלי תקשורת אינה מנבאת טווח דעות, אלא מסבירה רק אחוז קטן מההטיה.\nעם זאת, חוקרים רבים הגיעו לתובנה כי לא ניתן להסיר מהפרק את האינטרס של מיקסום רווח והיענות למפרסמים כמניע להטיה. למרות המחקרים הללו, קיימת הבנה כי דרושה מדידה מקיפה ועדכנית יותר, לאור מספר מגמות כמו עלייה בהיקף הפרשנות והבעת הדעה, התבטאויות לא מרוסנות של עיתונאים ברשתות החברתיות, נדידת נורמות הביטוי מהרשתות למדיה, עלייה בקיטוב הפוליטי, עלייה בביקוש למדיה ״מהצד שלנו״, ויכולות מדידה חדשות, אוטומטיות, רחבות היקף והשוואתיות.\n\n\n\nimage.png\n\n\nכדוגמה למחקר מהסוג החדש, ניתן להתייחס למחקר שניתח 1.2 מיליון מאמרים. המחקר מצא הטיה פוליטית, בעיקר על בסיס גיאוגרפי, עם נטייה לדיווח ״רפובליקני״ במדינות ״אדומות״, וסממנים דומים גם בחלק מהמדינות ה״כחולות״.\nהטיות בתקשורת יכולות להופיע באופנים רבים ומגוונים. בין ההטיות הנפוצות ניתן למנות הטיית מינוח, הטיה טונאלית, הטיית הוספה, הטיית השמטה, סמיכות מניפולטיבית, טכניקות סנדוויץ׳, שאלות מוטות (הימנעות/תוקפניות, מלטפות), תקיפה לגופו של אדם, ייצוג מכבד/מנמיך/מגחיך, ״קריאת מחשבות״, הסבר מגמתי לתמונה, ותיוג או בחירת מילים מוטה. הטיות שמירת סף כוללות שימוש סלקטיבי בקולות, תכנים, מקורות ותמונות, העלמת מידע שיסייע לצד השני או שיפגע בצד שלך, והכנסת מראיינים ״מאזנים״ וביסמוטים.\nהטיות עריכה ואריזה כוללות הצגת דעות כעובדות, שימוש בתיאורים סובייקטיביים, טענות לא מבוססות, השמטת ייחוס למקור, חוסר דיוק/הטעיה/סילוף, לוגיקה פגומה, הטיה במיקום ובגודל, ניפוח/גימוד/טשטוש/קבורה, מסגור ידידותי/עוין, ונורמליזציה/סנסציה.\nהטיות מדיניות, רגולציה ובעלות כוללות סגירת כלי תקשורת, ״פתיחת שמיים״, הפרטה, העברות בעלות, איום ומעצר עיתונאים, צנזורה, וחובה להשתמש בגרסאות ״מוסמכות״. חשוב לציין כי כל ההטיות עשויות להופיע במתכוון, וגם שלא במתכוון.",
    "crumbs": [
      "<span class='chapter-number'>6</span>  <span class='chapter-title'>העיתונאים בישראל</span>"
    ]
  },
  {
    "objectID": "unit6.html#כלים-למלחמה-בהטיות-ובקיטוב",
    "href": "unit6.html#כלים-למלחמה-בהטיות-ובקיטוב",
    "title": "6  העיתונאים בישראל",
    "section": "6.4 כלים למלחמה בהטיות ובקיטוב",
    "text": "6.4 כלים למלחמה בהטיות ובקיטוב\n\n6.4.1 אתר AllSides\n\n\n\nimage.png\n\n\nאתר AllSides הוא פלטפורמה מקוונת המציגה חדשות ממקורות שונים עם סרגל הטיה ייחודי. סרגל זה נועד לסייע למשתמשים להבין את נקודת המבט הפוליטית של כל מקור חדשות, ובכך לקדם צריכת תקשורת מאוזנת ופחות מוטה. האתר מציע ניתוח של הטיות תקשורתיות ומאפשר למשתמשים להשוות בין דיווחים שונים על אותו אירוע. מטרת האתר היא להילחם בהטיות ולעודד חשיבה ביקורתית בקרב הציבור.\n\n\nלמעבר לאתר AllSided\n\n\n\n6.4.2 אתר Ground News\n\n\n\nimage.png\n\n\nאתר Ground News הוא פלטפורמה נוספת המציגה חדשות עם סרגל הטיה, בדומה לאתר AllSides. האתר מציע כלים להשוואת סיקור חדשותי ממקורות שונים ומדגיש את החשיבות של הבנת ההטיות התקשורתיות. Ground News שואף לקדם מודעות להטיות ולספק למשתמשים את היכולת לגבש דעה מושכלת על סמך מגוון נקודות מבט.\n\n\nלמעבר לאתר Ground News\n\n\n\n6.4.3 פרויקט Media Bias Detector\n\n\n\nimage.png\n\n\nפרויקט Media Bias Detector, המפותח על ידי המעבדה למדעי חברה חישוביים באוניברסיטת פנסילבניה, מציע כלי לזיהוי הטיות תקשורתיות בזמן אמת. הפרויקט עושה שימוש בניתוח אוטומטי של סיקור חדשותי כדי להעריך את ההטיה של מקורות שונים. מטרת הפרויקט היא להעניק לציבור כלים לזהות הטיות ולהעריך באופן ביקורתי את המידע שהם צורכים.\n\n\nלמעבר לאתר Media Bias Detector\n\n\n\n6.4.4 שמונה אינדיקטורים של אמון\n\n\n\nimage.png\n\n\nפרויקט The Trust Project הוא יוזמה של כלי תקשורת שונים שחברו יחד כדי לקדם שקיפות ואמינות בעיתונות. הפרויקט הגדיר שמונה ״אינדיקטורים של אמון״ שמטרתם לסייע לציבור להעריך את מהימנותם של דיווחים חדשותיים. האינדיקטורים כוללים מומחיות של העיתונאי, מניעי הסיפור, גישה למקורות, מגוון בסיקור, אפשרות לפידבק והשתתפות של הציבור, שיטות עבודה עיתונאיות ברורות, שימוש בידע מקומי, ושקיפות לגבי מבנה הבעלות והסטנדרטים של כלי התקשורת. כלי התקשורת החברים בפרויקט מסמנים את הידיעות שלהם באייקון עם האות T כדי לציין עמידה בקריטריונים אלו.\n\n\nלמעבר לאתר The Trust Project",
    "crumbs": [
      "<span class='chapter-number'>6</span>  <span class='chapter-title'>העיתונאים בישראל</span>"
    ]
  },
  {
    "objectID": "unit6.html#סיכום",
    "href": "unit6.html#סיכום",
    "title": "6  העיתונאים בישראל",
    "section": "6.5 סיכום",
    "text": "6.5 סיכום\n\nעיתונאות אינה מקצוע, לא עומדת ברוב הקריטריונים.\nקיימים סוגים שונים של עיתונאים – ארבעה עיקריים: ניטרלי, פרשני, תחקירי וסנגורי.\nקיימים מספר קוראי תיגר שעושים דברים דומים לעיתונאים – מערערים באופן מתמיד את השאלה מיהו עיתונאי.\nהעיתונאים בישראל מואשמים כשמאלנים והאמריקנים כליברלים רוב מחקרי הטיה לא מצאו לכך ראיות חותכות.\nלדעת חוקרי תקשורת פוליטית – ההטיות המקצועיות משמעותיות יותר מההטיות הפוליטיות (דרוש מחקר נרחב ועכשווי)\nמתפתחות אסטרטגיות יצירתיות לשיקום האמון בתקשורת.",
    "crumbs": [
      "<span class='chapter-number'>6</span>  <span class='chapter-title'>העיתונאים בישראל</span>"
    ]
  },
  {
    "objectID": "unit7.html",
    "href": "unit7.html",
    "title": "7  הוצאה לאור",
    "section": "",
    "text": "יחידה זו חסרה - ראו הערה בעמוד ההקדמה.\nניתן להמשיך ליחידות אחרות.",
    "crumbs": [
      "<span class='chapter-number'>7</span>  <span class='chapter-title'>הוצאה לאור</span>"
    ]
  }
]